I fisici sono gli scienziati che studiano la fisica. Il fisico procede nello studio dei fenomeni naturali utilizzando il cosiddetto "metodo operativo", ovvero individua delle caratteristiche o proprietà che possono essere misurate e che chiama grandezze fisiche, quindi cerca con gli esperimenti di trovare delle relazioni, che verranno scritte con il linguaggio della matematica, tra queste grandezze. Un esempio: il tempo. L'uomo si interroga da sempre su cosa sia il tempo, ma questo genere di interrogativi e riflessioni non coinvolge la fisica ma è uno dei tanti problemi della filosofia. Per la fisica il tempo è, molto semplicemente, una grandezza che può essere misurata in secondi (unità di misura) con un orologio (strumento di misura).