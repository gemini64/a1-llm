Mar Rosso
Il Mar Rosso è un mare che comunica con il Mar Mediterraneo attraverso il canale di Suez a nord, mentre a sud comunica con l'oceano Indiano. È compreso tra la costa est dell'Africa e la penisola araba. In vicinanza delle coste di questo mare si estendono diverse barriere coralline ricche di pesci e altre forme di vita acquatica.
Su questo mare si affacciano molti stati come Eritrea, Sudan, Israele, Gibuti, Arabia Saudita, Egitto, Yemen e Giordania.