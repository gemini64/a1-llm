Il principe Henry, duca di Sussex, noto anche come Harry, è il figlio minore di Carlo III del Regno Unito e di Diana Spencer, nipote della regina Elisabetta II del Regno Unito. È sesto in linea di successione al trono britannico, dopo il padre, il fratello ed i figli di quest'ultimo.

Biografia
Nacque al St Mary's Hospital di Londra il 15 settembre del 1984, secondogenito del principe Carlo e di Diana Spencer. Ha un fratello maggiore: William, nato nel 1982. Si è diplomato presso l'Eton College e successivamente ha frequentato l'Accademia Militare Reale di Sandhurst. Ricopre il grado di maggiore nell'esercito britannico. Dal 19 maggio del 2018 è sposato con Meghan Markle.