<gallery>
File:Chiesa di Santa Caterina d' Alessandria -Ingresso- (Sant'Angelo in Vado PU).jpg|Chiesa di Santa Caterina d'Alessandria: ingresso
File:Chiesa di Santa Caterina d'Alessandria Pala d'Altare (Sant'Angelo in Vado PU).jpg|Chiesa di Santa Caterina d'Alessandria: Pala d'Altare
</gallery>La Chiesa di Santa Caterina delle Bastarde si trova nel comune di Sant'Angelo in Vado, in provincia di Pesaro e Urbino. Situata tra Via Maremma e Piazza Umberto I, il suo vero nome è Santa Caterina d'Alessandria ma è conosciuta anche come "Santa Caterina delle Bastarde" perché un tempo l'edificio apparteneva ad una confraternita che accoglieva le "trovatelle".
Il portale gotico in pietra arenaria mostra la data del 1402 o 1452 (è abrasa). La chiesa è a una sola navata e la Pala dell'Altare Maggiore, che rappresenta la decapitazione di Santa Caterina d' Alessandria, è opera di Raffaello Schiaminossi da Sansepolcro.
Al suo interno sono presenti numerose nicchie che accolgono pregevoli statue in stucco a dimensione naturale risalenti al 1600.