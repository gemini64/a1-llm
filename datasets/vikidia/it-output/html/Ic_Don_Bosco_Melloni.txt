L'Istituto accoglie alunni/e di età compresa tra i 3 e 14 anni. I piccoli/e della scuola dell’Infanzia e i bambini/e della Primaria sono ospitati nel plesso “Don Bosco”, i grandi della scuola Secondaria di 1° grado nel plesso “Macedonio Melloni".

L'Istituto

L’edificio che oggi ospita il plesso della Secondaria "Melloni” fu costruito nel 1630 per la compagnia dei Gesuiti.
Nel 1754 fu adattato a caserma militare e nel 1769 vi si stabilì la Reale Accademia di Marina per i cadetti. Nel 1815 Re Ferdinando IV vi istituì una fabbrica di nastri e fettucce di seta, da ciò prese il nome di “Caserma Nastri”, nome che rimase fino a quando fu adibito a sede comunale. Nel 1948, ritornato il Municipio nella sua vecchia sede, l’ex Caserma Nastri rimase a disposizione delle nuove scuole d’istruzione elementari e medie e solo successivamente, negli anni 80, ospiterà anche gli alunni della Scuola Materna.

Nell’a.s. 2012/13 la scuola Secondaria “Macedonio Melloni” e il 1° Circolo Didattico “Don Bosco” si sono uniti dando vita al primo Istituto Comprensivo di Portici che nell'anno scolastico 2021/2022 ospita 876 alunni dei diversi ordini.