Un ornitorinco
L'ornitorinco (Ornithorhynchus anatinus) è un mammifero acquatico dell'ordine dei monotremi. È tra gli animali più insoliti che si possano trovare in natura: assomiglia all'anatra (per il becco e per le zampe palmate), al castoro (per la coda), ed alla lontra (per il corpo e per il pelo). I maschi sono anche velenosi. Sui talloni delle zampe posteriori hanno speroni pungenti che possono usare per attaccare con il veleno qualsiasi predatore.

Descrizione
Gli ornitorinchi cacciano sott'acqua dove passano molto tempo, si muovono con le zampe anteriori palmate e con le zampe posteriori si dirigono e usano la coda come timone. La testa e la coda sono da 15 a 38 cm, la coda: da 5 a 13 cm. Le pieghe della cute ricoprono gli occhi e gli orecchi per impedire all'acqua di entrare, mentre le narici si chiudono a tenuta stagna. In questo atteggiamento un ornitorinco può rimanere sott'acqua per uno o due minuti e impiegare il suo becco sensibile per trovare il cibo.
Questo mammifero australiano si nutre perlustrando il fondo dei fiumi. Con il becco aspira insetti e larve, crostacei e vermi insieme a sassolini di ghiaia e fango. Tutto questo materiale viene immagazzinato nelle tasche guanciali e in superficie macinato. Gli ornitorinchi non hanno denti, quindi i sassolini di ghiaia li aiutano a "masticare" il pasto. Sulla terra, l'ornitorinco si sposta in modo un po' più goffo. Tuttavia, la membrana delle zampe si ritrae facendo uscire fuori le unghie e permettendo all'animale di correre. L’animale usa le unghie e le zampe per costruirsi sulla riva la sua tana di terriccio.
La riproduzione dell'ornitorinco è pressoché unica. È uno dei soli due mammiferi a deporre uova. Per farlo, la femmina si rinchiude  nella tana e depone le uova. Normalmente produce una o due uova e le mantiene al caldo tenendole tra il corpo e la coda. Le uova si schiudono in circa dieci giorni, ma i cuccioli appena nati sono grandi quanto fagioli e sono totalmente dipendenti dalla madre. Le femmine allattano i piccoli per i primi tre o quattro mesi, fino a quando questi non cominciano a nuotare da soli.