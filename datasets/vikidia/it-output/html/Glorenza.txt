Piazza della città
Glorenza è un comune italiano di 896 abitanti della provincia autonoma di Bolzano, in Trentino-Alto Adige. È la più piccola città del Tirolo e dell'Italia.

Geografia
Si trova nel Trentino Alto-Adige, in Alta Val Venosta nei pressi dei laghetti di Resia (vicino ai paesi di Malles Venosta e Sluderno). Il fiume Adige attraversa la città. Glorenza è a pochi km dal confine svizzero, lungo la strada verso il passo del Forno.

Territorio



Storia
Glorenza è stata fondata 700 anni fa, al tempo di Mainardo II di Tirolo. Nel corso del tempo la città ebbe 2 ruoli importanti: come fortezza e come mercato. Qui, ancora oggi si festeggiano 2 fiere molto importanti per il luogo: il mercato di S.Bartolomeo, nel mese di agosto e il “Sealamorkt” a novembre. Glorenza è famosa per la sua atmosfera medievale. La cinta muraria è perfettamente conservata, ha tre possenti porte, i portici, vicoli stretti e palazzi eleganti che la rendono un gioiello storico. A Glorenza ci sono un centro storico medievale, case signorili, porticati medievali e l'unica fortificazione interamente conservata delle Alpi.
La cittadina storica di Glorenza in Val Venosta è ai piedi della mitica Collina di Tarces, ed è la più piccola città delle Alpi meridionali.
Glorenza in tutto non raggiunge i 900 abitanti, eppure possiede lo status di città: una città con mucche e fattorie, una città-villaggio. La cosa che attrae di Glorenza è dunque Glorenza stessa: una meraviglia storica ed urbanistica. Oltre le mura la città non si è mai espansa ma ha preso comunque il titolo di città. Nel 1500, per volere del conte Alberto III di Tirolo, Glorenza divenne sede di un tribunale civile che in precedenza si trovava a Malles.

Stemma
Lo stemma è suddiviso in 2 parti:

a sinistra è rappresentata un'aquila rossa
a destra è rappresentata una bandiera divisa in 3 colori: nero, argento, rosso. L'aquila rappresenta il Tirolo mentre i 3 colori sono quelli della città.



Toponimo
Il toponimo deriva da colurnus, variante dal latino corylus che significa nocciolo;  nel 1163 il nome originario era “Glurnis” e poi nel 1228 è cambiato in “Glurns” (nome di Glorenza in tedesco).

Curiosità
È il più piccolo comune dell'Alto Adige ad avere il titolo di città (in tedesco Stadtgemeinde). A Glorenza esiste un detto: ”La nostra città è così piccola che dobbiamo andare a messa fuori dalle mura.”