Le Alpi viste dal satellite
Le Alpi sono la catena montuosa più importante d'Europa. Sono situate a cavallo dei confini di Italia, Francia, Svizzera, Liechtenstein, Germania, Austria, Slovenia e Ungheria.

Geografia
Le Alpi iniziano ad ovest del colle di Cadibona, e terminano ad oriente nei pressi della città di Vienna, coprendo una distanza di circa 1.300 km a forma di arco, dall'Italia settentrionale all'Ungheria occidentale. La cima più alta è il Monte Bianco, con i suoi 4.810 metri.

Suddivisione
Le 26 sezioni in cui sono suddivise le Alpi

Alpi Occidentali: Alpi Marittime, Alpi Liguri, Alpi Cozie, Alpi Graie, Alpi di Provenza, Prealpi di Provenza, Alpi del Delfinato, Prealpi del Delfinato, Prealpi di Savoia.
Alpi Centrali: Alpi Pennine, Alpi Lepontine, Alpi Retiche, Alpi Bernesi, Alpi Glaronesi, Prealpi Svizzere, Alpi Bavaresi, Alpi e Prealpi Bergamasche, Prealpi lombarde.
Alpi Orientali: Alpi Noriche, Dolomiti, Alpi Carniche, Alpi Giulie, Caravanche, Alpi Salisburghesi, Alpi austriache, Prealpi di Stiria, Prealpi Venete, Carso.



Idrologia
Dalle Alpi nascono importanti fiumi europei come il Po e molti suoi affluenti, il Reno, il Rodano, l'Adige, il Brenta, solo per citarne alcuni. Numerosi sono anche i laghi alle loro pendici che si nutrono delle acque provenienti dalle Alpi come il lago di Costanza, il lago di Lugano, il lago di Como, il lago Maggiore, il lago d'Iseo, il lago di Garda.