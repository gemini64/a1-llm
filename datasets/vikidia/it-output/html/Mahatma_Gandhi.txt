Mohandas Karamchand Gandhi, detto il Mahatma,  è stato un politico e filosofo indiano.

Biografia
È stato una guida spirituale e uno dei promotori del movimento di resistenza all'oppressione politica nel suo Paese, tramite la disobbedienza civile di massa fondata sulla verità e la non violenza, che portò l'India all'indipendenza. Tale movimento era chiamato satyagraha. Gandhi è riconosciuto in India come Padre della nazione e il giorno della sua nascita è festivo. Con le sue azioni ha ispirato altri movimenti di difesa dei diritti civili e personalità legate ad essi, come Martin Luther King e Nelson Mandela.