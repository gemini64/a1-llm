Differenza nel becco dei fringuelli
I fringuelli di Darwin sono uccelli passeriformi di piccole dimensioni che comprendono 13 specie.

Storia

Durante il suo viaggio, Charles Darwin si ferma per un periodo alle isole Galapagos. Tra le varie specie di animali individua una particolare famiglia di fringuelli che poi verranno chiamati "fringuelli di Darwin" in onore proprio di quest'ultimo. Infatti nota che su ogni isola è presente una specie differente di questi particolari uccelli. Tra le varie differenze nota quella del becco, legata all'alimentazione. Infatti se una specie di fringuelli ha un becco più grosso e robusto si nutre di semi con una scorza dura. Invece se ha un becco più lungo e sottile si nutre di insetti nascosti in spazi stretti. Nelle Galapagos individua tredici specie differenti, con caratteristiche diverse in base all'ambiente che li circonda. Quando esisteva una sola specie di fringuelli, gli individui con le caratteristiche più adatte all'ambiente circostante si sono riprodotti di più e quindi nella propria isola si sono diffusi dando origine ad una nuova specie. Questa osservazione, insieme ad altre, sarà poi fondamentale per l'elaborazione della Teoria dell'Evoluzione.
Ancora oggi questi fringuelli sono oggetto di studi, infatti anche a distanza di secoli vengono fatte osservazioni interessanti.