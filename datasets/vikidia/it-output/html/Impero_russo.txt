L'Impero russo fu lo stato imperiale che governò la Russia dal 1721 fino alla rivoluzione di febbraio del 1917.

Storia
L'Impero russo venne ufficialmente proclamato da Pietro I a seguito del trattato di Nystad del 1721, che elevò il precedente Regno russo a Impero. La potenza russa si basava su un'enorme espansione territoriale, che ne faceva uno degli imperi più grandi mai esistiti nella storia (*) . I regnanti dell'Impero erano gli Zar, che per tutta la storia imperiale russa appartennero alla famiglia dei Romanov. Nel 1812, l'imperatore francese Napoleone Bonaparte comandò l'invasione dell'Impero russo che risultò catastrofica per l'Impero francese (*) . L'impero terminò a causa della sua fallimentare partecipazione alla prima guerra mondiale e dopo la rivoluzione di febbraio, che scoppiò per via dell'instabilità politica ed economica e per le forti diseguaglianze sociali presenti tra la popolazione dell'Impero. Dopo una breve parentesi repubblicana, la rivoluzione d'ottobre segnò il definitivo crollo dell'Impero russo e in seguito gettò le basi per l'instaurazione dell'Unione Sovietica.

Geografia
Dal 1860 al 1905 l'impero occupò tutti i territori dell'attuale Russia. Prima del 1917, l'Impero russo comprendeva i territori delle attuali Nazioni di Ucraina, Bielorussia, Armenia, Azerbaigian e Georgia, oltre a parte dell'attuale Polonia. Possedeva il Granducato di Finlandia, il Turkestan, i territori del centrali dell'Asia e gran parte dei governatorati baltici. Nel continente Nord americano possedeva l'Alaska, acquistata nel 1867 dagli Stati Uniti dietro pagamento di 7,200,000 dollari (*) .