L'aeroplano, anche comunemente chiamato aereo, è il più comune e sviluppato degli aeromobili terrestri. È posto sotto il controllo di uno o più piloti e, sospinto da uno o più motori, consente il trasporto di persone o cose all'interno dell'atmosfera terrestre. È dotato di ali rigide e piane, ed è in grado di sostenersi e spostarsi nell'aria e decollare ed atterrare su superfici solide. Il suo volo è dato da una combinazione di forze: portanza, peso, resistenza e spinta.