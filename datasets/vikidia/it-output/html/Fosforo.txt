Il fosforo è un elemento chimico della tavola periodica. Il simbolo del fosforo è P e il suo numero atomico è 15. Esso è un non metallo.

Origine del nome
Il fosforo deriva dal greco “phòs” che significa “luce” e phoro che vuol dire “che porta”. Il nome gli fu dato in seguito alla sua proprietà di emettere una luce verdastra nell’oscurità e di incendiarsi spontaneamente all’aria.

Caratteristiche

Il fosforo esiste in varie forme allotropiche identificate dal loro colore: bianco (o giallo), rosso e nero (o violetto). Le due più comuni sono il fosforo rosso,ed il fosforo biancoIl fosforo bianco brucia spontaneamente all'ossigeno dell'aria sopra i 40 °C; può essere convertito nella forma rossa tramite riscaldamento in assenza di aria. Il fosforo rosso è relativamente stabile e perciò poco reattivo; sublima a 170 °C e si incendia per impatto o sfregamento.
Il fosforo nero ha una struttura simile a quella della grafite ed è un semiconduttore: gli atomi sono disposti in fogli paralleli di anelli esagonali condensati.

Storia
Il fosforo viene isolato per la prima volta nel 1669 dal chimico tedesco Hennig Brand. Viene usato nei vetri speciali per le lampade a sodio. Inoltre è utilizzato nella produzione di acciai e bronzi speciali. In particolare, il fosforo bianco trova impegno nell’industria bellica per la produzione di bombe, fumogeni e proiettili.

Diffusione

A causa della sua reattività non è possibile trovarlo allo stato nativo in natura. Però è molto presente in alcuni minerali come le rocce fosfatiche , principalmente costituite da apatite, che sono un'importante fonte commerciale. L'apatite è presente in grandi giacimenti in Cina, Russia, Marocco e Stati Uniti.

Utilizzi
Il principale utilizzo del Fosforo è nella produzione di fertilizzanti, esplosivi, fiammiferi, fuochi artificiali, fitofarmaci, dentifrici, detergenti e led.

Caratteristiche fisiche
Il fosforo si presenta allo stato solido. Il suo punto di fusione è pari a 44,15 °C e il suo punto di ebollizione è di 276,85 °C.

Caratteristiche chimiche
Il peso atomico del fosforo è di 30,973761 u e il suo numero atomico è il 15.

Sicurezza
È molto velenoso e, in particolare, quello bianco va conservato sotto l’acqua. Gli esteri fosforici sono velenosi soprattutto per il sistema nervoso.

Isotopi
Gli isotopi più comuni del fosforo sono:

31P : unico isotopo stabile presente in natura.
32P (radioattivo).Viene usato nella ricerca biochimica come tracciante per DNA e RNA.
33P (radioattivo). Viene usato nella ricerca biochimica come emettitore di raggi beta a bassa energia.