Damiano Chiesa è stato un irredentista roveretano, che ha combattuto per l'Italia durante la Prima guerra mondiale, in particolare sul fronte trentino, contribuendo alla liberazione della sua terra natale dal dominio austriaco. È considerato un eroe nazionale ed è un simbolo del sacrificio dei trentini per l'Unità di Italia. Catturato dagli austriaci, fu condannato a morte per tradimento, ma la pena fu commutata in fucilazione a Trento il 19 maggio del 1916 all'età di soli 22 anni.

Biografia
Rovereto - Caverna Damiano Chiesa

Gli studi e la passione politica
Damiano Chiesa nacque nella città di Rovereto il 24 maggio 1894 da Gustavo e Teresa Marzari. Fin da piccolo si rifiutò di ritenersi austriaco e detestava la lingua tedesca, nutrendo forti sentimenti irredentisti. Nel 1913 conseguì la maturità presso la Realschule di Rovereto. Dopo la maturità decise insieme ai suoi genitori di iscriversi all'Università, prima al Politecnico di Torino e poi alla facoltà di ingegneria navale a Genova. Durante gli studi contribuì a realizzare un giornale "L'ora presente", che costituiva uno dei forti manifesti dell'irredentismo trentino a Torino.

La guerra alle porte
Rovereto - Ossario di Castel Dante
Il 28 maggio 1915 si arruolò volontario nell'esercito italiano nel 6° reggimento d'artiglieria di Fortezza; gli fu assegnato il nome di guerra "Mario Angelotti". Dopo aver frequentato un corso accelerato per conseguire il grado di sottotenente, nel febbraio del 1916 fu aggregato al 9º Reggimento della stessa Arma che operava sul Coni Zugna, a sud di Rovereto.

La cattura e il carcere
Dopo essere stato catturato dagli austriaci a Costa Violina il 16 maggio 1916 durante la Strafexpedition, mentre si trovava in una caverna per la protezione dal tiro dei cannoni, che anch'egli aveva contribuito a costruire.
Fu fucilato a Trento nel Castello del Buon Consiglio il 19 maggio 1916 nella fossa della Cervara alle ore 19. Le sue spoglie riposano nel Sacrario militare di Castel Dante a Rovereto (TN).
Come molti soldati, lui scrisse i diari di guerra, che vennero poi trovati e resi pubblici.

Onorificenze
Alla fine della guerra fu riconosciuto come "Protomartire della Grande Guerra", poichè è stato tra i primi che si è sacrificato per la liberazione del Trentino-Alto Adige e per l'Unità di Italia. La sua storia è conservata nel Museo Storico Italiano della Guerra a Rovereto (TN).
Insieme a Cesare Battisti e Fabio Filzi, costituisce la triade del Martiri trentini e con loro è ricordato nel Monumento alla Vittoria di Bolzano.
La sua morte ha suscitato grande commozione in Italia e ha contribuito a rafforzare il sentimento nazionale.