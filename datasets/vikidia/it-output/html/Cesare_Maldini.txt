Cesare Maldini è stato un allenatore di calcio e calciatore italiano, di ruolo difensore. È il padre di Paolo Maldini, anch'egli calciatore.

Carriera

Club

La sua carriera professionistica inizia nel 1952, nella squadra della sua città: la Triestina. Due stagioni dopo si trasferisce al Milan, restandovi per 12 stagioni e vincendo 4 scudetti, una Coppa Latina ed una Coppa dei campioni. Nella stagione 1966-67 passa al Torino, dove chiude la carriera.

Nazionale

Conta 14 presenze in Nazionale tra il 1960 e il 1963. Ha disputato il campionato del mondo del 1962 giocato in Cile.

Allenatore
Dopo essere stato il vice allenatore del Milan nella stagione 1971/72, diventa tecnico della prima squadra nella stagione successiva. Tra il 1974 e il 1976 allena il Foggia, per poi trasferirsi per una stagione sulla panchina della Ternana. Nel 1978 passa ad allenare il Parma, dove resterà per due stagioni. Dal 1980 diventa vice-allenatore della Nazionale allenata da Enzo Bearzot, che nel 1982 diventerà campione del mondo. Dal 1986 al 1996 diventa commissario tecnico della Nazionale Under-21, con la quale vince due campionati d'Europa consecutivi. Nel 1996 viene promosso commissario tecnico della Nazionale maggiore, disputando i campionati mondiali del 1998 giocati in Francia. Dopo una parentesi sulla panchina del Milan nel 2001, diventa commissario tecnico della Nazionale paraguayana, disputando i campionati mondiali del 2002 giocati in Giappone e Corea del Sud.

Statistiche

Presenze e reti