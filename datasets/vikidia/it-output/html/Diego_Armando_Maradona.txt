Diego Armando Maradona, soprannominato El Pibe de Oro, è stato un calciatore ed allenatore argentino di ruolo centrocampista o attaccante, campione del mondo con la Nazionale argentina nel 1986. È considerato uno dei più grandi calciatori di tutti i tempi e da molti il migliore in assoluto (*) . Ha ricevuto il premio ufficiale FIFA come Miglior giocatore del XX secolo, al pari di Pelè. È stato inoltre premiato come Calciatore sudamericano dell'anno nel 1979 e nel 1980.

Carriera

Club
La sua carriera professionistica inizia nel 1976, quando veste la maglia dell'Argentinos Juniors. Nel 1981 passa al Boca Juniors, con cui vince il campionato argentino. Nel 1982 si trasferisce in Spagna, al Barcellona, con cui vincerà una Coppa di Spagna, una Coppa della Liga ed una Supercoppa di Spagna. Nell'estate del 1984 si trasferisce al Napoli, in Italia. Con i partenopei giocherà fino al 1991, vincendo due scudetti, una Coppa Italia, una Supercoppa Italiana ed una Coppa UEFA. Nel 1992 torna in Spagna, nelle file del Siviglia. Nella stagione successiva ritorna in Argentina, giocando con il Newell's Old Boys. Dal 1995 al 1997 ritorna al Boca Juniors, squadra con la quale chiuderà la carriera.

Nazionale

Conta 91 presenze e 34 reti con la Nazionale argentina. Nel 1979 ha vinto il campionato del mondo Under-20. Ha partecipato a quattro edizioni dei mondiali di calcio: 1982, 1986, 1990, 1994, vincendo l'edizione del 1986 giocata in Messico.

Allenatore
La prima esperienza da allenatore è stata in Argentina nel 1994, sulla panchina del Deportivo Textil Mandiyú. Nel 1995 ha allenato il Racing Club de Avellaneda. Nel 2008 è diventato Commissario Tecnico della Nazionale argentina, che nel 2010 ha guidato al campionato mondiale. Nella stagione 2011-2012 ha allenato l'Al-Wasl Sports Club negli Emirati Arabi. Nella stagione 2017-2018 ha allenato nuovamente negli Emirati Arabi, sedendo sulla panchina del Dibba Al-Fujairah. Dal 2018 al 2019 ha allenato i Dorados de Sinaloa, in Messico.

Carriera