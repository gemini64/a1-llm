Clemens Alexander Winkler  è stato un chimico tedesco che nel 1886 ha scoperto il germanio.

Biografia
Figlio di un chimico che aveva avuto come insegnante Berzelius, dopo vari anni di studio presso diversi istituti, nel 1857 entra nell'Università di Freiberg, diventando successivamente professore di chimica analitica.
Famoso per la sua scoperta datata 1886 del Germanio, l'elemento chimico di numero atomico 32 ricavato grazie a dei lavori effettuati sull'argirodite.
Winkler fu eletto membro dell'Accademia Reale Svedese delle Scienze nel 1892.
Nel 1893 si trasferì ad Amburgo dove sposò la sua amica d'infanzia Tanja Braun.
Nel 1902 Winkler si dimise da insegnante e due anni più tardi morì a Dresda di Carcinoma all'età di 66 anni.
Secondo Brunck, Winkler scrisse poesie, e secondo McCay, il talento di Winkler giungeva anche al saper suonare vari strumenti musicali.