Maurizio Costanzo è stato un giornalista e conduttore televisivo italiano.

Biografia

Inizia la sua carriera a diciotto anni nel 1956, come cronista nel quotidiano romano Paese Sera. A 22 anni comincia a collaborare con il settimanale TV Sorrisi e Canzoni,  per poi diventare caporedattore della redazione romana del settimanale Grazia nel 1960. A partire dalla fine degli anni settanta è ideatore e conduttore di molti spettacoli televisivi. Nel 1982 nasce il Maurizio Costanzo Show, famosa trasmissione televisiva dalla quale hanno mosso i primi passi molti artisti. All'interno dell'azienda Mediaset ha ricoperto numerosi incarichi, tra cui quello di direttore artistico di Canale 5.