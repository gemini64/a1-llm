Filippo Inzaghi è un allenatore ed ex calciatore italiano di ruolo attaccante, campione del mondo con la Nazionale. È fratello di Simone, anch'egli ex calciatore.

Carriera

Club

Inizia la carriera nel 1991 nella squadra della sua città, il Piacenza, che nelle due stagioni successive lo cede in prestito prima al Leffe poi al Verona. Torna al Piacenza nel 1994 per poi passare al Parma nella stagione successiva. Dopo un campionato all'Atalanta dove vince la classifica marcatori della Serie A, nel 1997 si trasferisce alla Juventus restandovi per tre stagioni vincendo uno scudetto e una Supercoppa Italiana. Nel 2001 passa al Milan, dove in 11 stagioni vince 2 scudetti, 2 Supercoppe Italiane, una Coppa Italia, 2 UEFA Champions League, 2 Supercoppe europee ed un mondiale per club. Si ritira nel 2012.

Nazionale

Conta 57 presenze e 25 reti in Nazionale. Nel 2006 si laurea campione del mondo vincendo l'edizione giocata in Germania.

Allenatore

Dopo aver allenato gli allievi nazionali e la squadra primavera del Milan tra il 2012 e il 2014, diventa allenatore della prima squadra che allena nella stagione 2014-15. Dal 2016 al 2018 allena il Venezia, in serie B. Nella stagione 2018-2019 allena il Bologna in serie A, venendo esonerato nel gennaio del 2019. Nell'estate del 2019 passa ad allenare il Benevento in serie B, con il quale vince il campionato, ottenendo la promozione in serie A. Nella stagione successiva non riesce a mantenere la categoria, retrocedendo nuovamente in serie B con il Benevento. Nell'estate del 2021 si trasferisce sulla panchina del Brescia, in serie B.

Statistiche

Presenze e reti

Con l'asterisco sono indicate le stagioni in prestito.




Capocannonieri della Serie A