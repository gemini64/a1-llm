Gianfrancesco Maia Materdona è stato un poeta italiano.

Biografia
Gianfrancesco Maia Materdona è nato a Mesagne il 4 settembre del 1590. I suoi genitori sono Pomponio Maia e Ippolita Materdona: all’anagrafe viene registrato con i cognomi di entrambi i suoi genitori.
È stato sempre un appassionato degli studi classici, ha studiato a Mesagne, a Taranto e a vent’ anni si è trasferito a Napoli dove ha completato gli studi. Nel 1611 è stato ammesso all’Accademia degli Oziosi, con lo pseudonimo di Sonno Lento. Qui ha conosciuto tanti amici, poeti e letterati molto importanti. Ha visitato tante città del Centro e Nord Italia e nel 1621 si trasferisce definitivamente a Roma, dove viene ammesso all’Accademia degli Umoristi. In questo periodo comincia a scrivere e nel 1624 pubblica la sua prima opera, Le Buone feste. Lettere, una sorta di manuale in cui ha inserito tanti modelli di corrispondenza, utili per le varie occasioni di vita.
Ha scritto tante altre poesie, pubblicate poi in alcune raccolte come Alcuni sonetti boscherecci e Rime. Nel 1633 un triste evento lo riporta nella sua città natale, Mesagne: la morte della cagnolina bolognese. Con la sua cagnolina viveva a Roma, ma ha voluto fortemente che fosse sotterrata nel suo giardino di delizie fuori le Mura della città mesagnese. Ispirandosi al grande poeta Petrarca, ha scritto per lei un’epigrafe che è stata posta sulla sua lapide.
Ritornato a Roma, ha continuato a studiare e leggere, ma nel 1637 ha avuto una profonda crisi religiosa che lo ha spinto a ritirarsi in convento, tanto che un anno dopo è stato ordinato sacerdote. In questo periodo ha continuato a scrivere, ha infatti pubblicato l’opera L’utile spavento del peccatore in cui ha esaminato i peccati che gli uomini commettono dando suggerimenti su come redimersi e liberarsi dalla colpa. La sua profonda crisi lo porta a bruciare alcuni vecchi libri perché temeva fossero peccaminosi e contro gli ideali puri.
Durante la sua vita Gianfrancesco Maia Materdona ha scritto tanti importanti sonetti, alcuni dai toni umoristici, altri più impegnativi, alcuni dei titoli sono: A una zanzare, Alla sua patria (Mesagne), Alla cagnetta Mattarella.
Gianfrancesco Maia Materdona muore nel 1650, a Roma.