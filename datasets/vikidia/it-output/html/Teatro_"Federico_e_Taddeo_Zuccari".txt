Il Teatro "Federico e Taddeo Zuccari" è situato in Piazza Umberto I a Sant'Angelo in Vado.
La sua prima costruzione risale ai primi del '600 ma nel corso degli anni molti sono stati gli interventi di manutenzione e rifacimenti che lo hanno portato alla struttura attuale. È sempre stato al centro di numerose attività e spettacoli teatrali, interpretati da compagnie famose, locali, amatoriali e scolastiche.
Da ultimo ha rivestito molta importanza la rassegna provinciale "Il Teatro della Scuola", un'occasione per bambini e ragazzi per crescere e vivere insieme un'esperienza di valore sociale e creativo, capace di avvicinare notevoli quantità di pubblico al mondo del teatro.