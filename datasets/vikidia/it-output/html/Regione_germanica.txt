La regione germanica si trova nell'Europa centrale.
È formata da 5 Stati: Germania, Paesi Bassi, Svizzera, Austria e Liechtenstein.

Territorio
Il territorio è a sud montuoso, al centro collinare ed a nord pianeggiante.

Rilievi
I rilievi principali sono le Alpi svizzere, austriache e bavaresi.

Pianure
La pianura più estesa è il Bassopiano Germanico.

Fiumi
I fiumi principali sono il Reno e il Danubio.

Laghi
I laghi più grandi sono il Lago di Costanza e il Lago di Ginevra.

Clima
Il clima è alpino sui rilievi, continentale sulle colline, oceanico sulla costa e in pianura.

Lingua e Religione
Le lingue ufficiali sono: tedesco in Germania, Liechtenstein e Austria e olandese nei Paesi Bassi.
Le quattro lingue nazionali della Svizzera sono: italiano, francese, tedesco e romancio (lingua alpina derivata dal latino). Nella regione germanica la religione più diffusa è quella cristiana.

Economia


Settore primario
L'agricoltura è molto redditizia. I prodotti principali sono: cereali, patate, barbabietole da zucchero. L'allevamento è sviluppato, soprattutto quello dei bovini.

Settore secondario
Le industrie in Germania e Austria sono siderurgiche (sono le industrie con il processo di trasformazione del minerale ferroso che inizia subito dopo la sua estrazione nella miniera) e metallurgiche (sono le industrie che riguardano essenzialmente lo studio dei metalli, del loro comportamento e dei procedimenti tecnici relativi al loro ottenimento). Altri settori sono quello meccanico, tecnologico, chimico e farmaceutico. Le produzioni più famose in Svizzera sono di cioccolato e di orologi e in Germania di birra.

Settore terziario
Il settore terziario è molto importante per l'economia. Il commercio e i trasporti sono tra i più sviluppati.

Capitali e monumenti

Germania
Berlino (capitale della Germania) è uno dei più importanti centri politici, culturali, scientifici, fieristici e mediatici d'Europa e, dopo Londra, il secondo comune più popoloso dell'Unione europea, con 3.531.201 abitanti. Sotto sono elencati quattro dei tanti edifici più visitati della Germania:

Castello di Neuschwanstein
Porta di Brandeburgo
Palazzo del Reichstag
Muro di Berlino



Austria
Vienna (capitale dell'Austria) è nota per avere ospitato molti tra i maggiori compositori del XVIII e del XIX secolo: Antonio Vivaldi, Niccolò Paganini, Christoph Willibald Gluck, Wolfgang Amadeus Mozart, Franz Joseph Haydn, Antonio Salieri, Ludwig van Beethoven, Gioacchino Rossini, Franz Schubert, gli Strauss, Johannes Brahms, Franz Liszt, Gustav Mahler, Arnold Schönberg e altri ancora. Vienna è anche un centro industriale con, principalmente, industrie elettroniche, tessili, agroalimentari, siderurgiche, chimiche, meccaniche di precisione.
Sotto sono elencati alcuni dei monumenti presenti a Vienna:

Hofburg Palace
Quartiere di Landstrasse
Leopold Museum
Museo dell'Albertina
Prater
Torre del Danubio



Svizzera
Berna (capitale della Svizzera) svolge tali funzioni col nome di città federale. L'articolo 58 della legge sull'organizzazione del governo e dell'amministrazione stabilisce comunque che Berna è la sede amministrativa del Consiglio federale, dei Dipartimenti e della Cancelleria dello Stato.
La città di Berna è anche la capitale del Canton Berna, il secondo per popolazione tra i 26 Cantoni svizzeri (I cantoni della Svizzera sono gli stati federali che compongono lo Stato federale svizzero).
Sotto sono elencati alcuni degli edifici più visitati della Svizzera:

Cattedrale di Berna
Fossa degli orsi
Il Dählhölzli



Paesi Bassi
Amsterdam (capitale dei Paesi Bassi), con i suoi 4.630.000 turisti all'anno, è una delle mete europee più gettonate al mondo.
La città vanta circa 8.500 edifici classificati come monumenti protetti.
Sotto ce ne sono elencati alcuni:

Rijksmuseum
Madame Tussauds Amsterdam
Artis
Chiesa vecchia



Liechtenstein
Vaduz (capitale di Liechtenstein) è ubicata lungo il fiume Reno, ha 5.391 abitanti. Sebbene sia la città del principato più conosciuta a livello internazionale, essa non è la più popolosa, primato nel quale è superata dalla vicina Schaan che è popolata da alcune centinaia di abitanti in più.
Sotto sono elencati alcuni monumenti:

Castello di Vaduz
Walser Museum
MuseumMura
Calculator and Typewriter Museum