Bartolomeo I, nato il 29 febbraio 1940 come Dimitrios Archontonis (in greco Δημήτριος Αρχοντώνης) (*) , è un vescovo turco. Dal 1991 è il Patriarca ecumenico di Costantinopoli (la moderna Istanbul), nonché il più importante vescovo della Chiesa ortodossa.

Vita
Ha studiato prima a Imbro, l'isola turca in cui è nato, poi si è laureato in Teologia a Costantinopoli. E' diventato diacono nel 1961. E' stato nell'esercito turco dal 1961 al 1963. Tra il 1963 e il 1986 ha studiato a Roma, Bossey e Monaco di Baviera. Nel 1968 è diventato vice-rettore della facoltà di Teologia di Chalki, a Costantinopoli. E' diventato sacerdote (presbitero) il 19 ottobre 1969. E' diventato vescovo (metropolita) di Filadelfia nel 1973 e di Calcedonia nel 1990.

Patriarca
Il 21 ottobre 1991 è stato eletto arcivescovo di Costantinopoli-Nuova Roma e patriarca ecumenico.
Ha tenuto sette riunioni (sinassi) dei primati (vescovi più importanti) della Chiesa ortodossa a Costantinopoli, Gerusalemme e Sofia. Ha organizzato e partecipato a incontri internazionali per il dialogo tra le Chiese cristiane, il dialogo tra le religioni e per la protezione dell'ambiente.

Ha conosciuto tre papi. Ha incontrato numerose volte papa Francesco: per esempio nel 2014 Francesco è andato a fargli visita per la festa di sant'Andrea, e si sono incontrati a Gerusalemme, mentre nell'aprile 2016 ha visitato con lui un campo profughi sull'ìsola di Lesbo per sensibilizzare il mondo sul problema dei migranti.
Ha concesso alla Chiesa dell'Ucraina l'indipendenza dalla Chiesa della Russia, creando una crisi con la Chiesa russa.