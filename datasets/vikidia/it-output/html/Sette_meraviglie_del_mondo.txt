Le sette meraviglie del mondo antico sono le opere dell'uomo che i Greci ed i Romani ritennero le più belle e straordinarie opere dell'intera umanità.

Storia
Tutte costruite più di 2000 anni fa, furono contemporaneamente visibili solo nel periodo fra il 250 a.C. ed il 226 a.C.; successivamente andarono ad una ad una distrutte per cause diverse; solo l'imponente Piramide di Cheope, la più antica di tutte, sopravvive ancora oggi.
Vengono anche chiamate le sette meraviglie classiche oppure le sette meraviglie antiche per distinguerle dalle sette meraviglie moderne proposte in tempi più recenti.

Ottava meraviglia
Spesso si attribuisce ad un'opera architettonica l'appellativo di ottava meraviglia del mondo, per evidenziare che essa è talmente bella da potersi considerare alla pari con le preesistenti sette meraviglie.

Le sette meraviglie antiche

I Giardini pensili di Babilonia, dove si racconta che la regina Semiramide raccogliesse rose fresche in ogni stagione.
Il Colosso di Rodi, un'enorme statua bronzea situata nell'omonima isola.
Il Mausoleo di Alicarnasso, una monumentale tomba dove riposa il satrapo Mausolo, situata ad Alicarnasso (attuale Bodrum in  Turchia).
Il Tempio di Artemide ad Efeso (odierna Turchia).
Il Faro di Alessandria in Egitto, che una volta rischiarava la via ai mercanti che si approssimavano al porto.
La Statua di Zeus a Olimpia, grandiosa testimonianza di arte religiosa, opera dello scultore greco Fidia.
La Piramide di Cheope a Giza, la più antica fra le sette meraviglie e l'unica che sopravvive ancora oggi. Immensa dimora di riposo eterno del faraone, glorificazione delle sue imprese in vita.

<gallery>
Immagine:Hanging Gardens of Babylon.jpg|Giardini pensili di Babilonia.
Immagine:Colossus of Rhodes.jpg|Colosso di Rodi.
Immagine:Mausoleum of Halicarnassus.jpg|Mausoleo di Alicarnasso.
Immagine:Temple of Artemis.jpg|Tempio di Artemide a Efeso.
Immagine:Pharos_of_Alexandria.jpg|Faro di Alessandria d'Egitto.
Immagine:Statue of Zeus.jpg|Statua di Zeus a Olimpia.
Immagine:Kheops-Pyramid.jpg|Piramide di Cheope a Giza.
</gallery>