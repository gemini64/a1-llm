La Chiesa della Madonna di Loreto è un edificio religioso di Borgo Loreto in località Castelplanio in provincia di Ancona.

Descrizione
Fatta costruire nell'anno 1600 probabilmente dalla nobile famiglia Jesina dei Franciolini, come si poteva osservare da un’iscrizione DE FRANCIOLINIS posta sulla facciata, la chiesa sorgeva vicino all'osteria che già nel 1500 dava il nome alla Contrada omonima sulla strada Clementina.
Sulle pareti laterali della chiesa ci sono due volumi che escono per circa 45 cm formando due nicchie. Al di sopra di esse ci sono delle aperture, insieme ad una finestra, il soffitto è costituito da una volta a botte: essa è in canne e gesso, la copertura è in legna costituita da due capriate e arcacessi, su questi è disposto un manto di pianelle e coppi. L’interno della chiesa è intonacato.  