Vis a vis  -  il prezzo del riscatto è una serie TV spagnola  thriller di 5 stagioni creata da Ivàn Escobar, Esther Martínez Lobato, Àlex Pina è Daniel  Ècija.
La serie fu trasmessa su Antena 3 dal 20 aprile 2015 al 22 giugno 2016, venendo cancellata dopo la fine della stagione stagione. Il 6 luglio 2017, Fox Networks Group España, Atresmedia e Globomedia del gruppo Mediapro,  acqusirono i diritti della serie per una terza stagione trasmessa da Fox España dal 23 aprile all'11 giugno 2018. Il 19 aprile 2018, quattro giorni prima del debutto della terza stagione, la serie fu rinnovata per una quarta stagione, successivamente confermata essere l'ultima della serie, trasmessa a partire dal 3 dicembre 2018.

Trama
Innamorata del suo amante sposato e con figli, la contabile di 28 anni Macarena Ferreiro ruba nell'azienda in cui lavora e viene condannata a 7 anni di reclusione presso il carcere femminile di massima sicurezza Cruz del Sur. La serie riflette la vita quotidiana delle recluse e agenti in un carcere e la trasformazione di una donna innocua, apparentemente incapace di fare del male, in una spietata criminale che mette da parte i suoi scrupoli. La lotta per la sopravvivenza segna la convivenza tra la detenute, caratterizzata da alleanze, tradimenti e vendette sia tra le detenute che tra i funzionari di Cruz del Sur. In carcere affronta le pericolose relazioni con le altre detenute del carcere. Nel braccio femminile del penitenziario domina la violenta Zulema Zahir, una donna araba con varie infermità mentali e molte condanne per omicidio.