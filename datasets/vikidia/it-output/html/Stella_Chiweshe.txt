Stella Rambisai Chiweshe è stata una musicista africana, suonatrice della m'bira.

Biografia
Stella Rambisai Chiweshe nasce l'8 luglio 1946 nel villaggio di Mujumi a Mhondoro, in Africa. Apprese lo studio dello strumento quando era proibito alle donne suonarlo anche quando il regime coloniale aveva vietato ogni attività culturale e pratica tradizionale. A vent'anni inizia a studiare la m'bira, uno strumento musicale appartenente alla famiglia di ideofoni dell'Africa Sud-orientale, conosciuto  in occidente come Sanza. Il cui principio di base è quello della vibrazione di lamelle metalliche posizionate sulla tavoletta di legno con o senza cassa di risonanza. Le lamelle vengono fissate in modo da vibrare con una semplice pressione di pollici. Stella era conosciuta in Zimbabwe come "La regina della m'bira". La sua carriera come artista discografica iniziò nel 1974 con l'uscita del singolo "Kasahwa" che divenne disco d'oro. Durante gli anni '70 la sua musica sostenne le cause nazionaliste e per i diritti delle donne. Nel 1981  sì unì alla Compagnia Nazionale di Danza dello Zimbabwe suonando la m'bira. Nel 1985 ha formato la sua prima band "The Earthquake". Registrò due canzoni liberazioniste nere, "Chimurenga" e "NeHondo". Ha anche contribuito a formare l'Unione dei musicisti dello Zimbabwe. Stella  ha  anche interpretato il ruolo principale nel film Ambuya Nehanda, e ha  partecipato al festival Womad nel 1994 negli USA, nel 1995 in Australia e nel 2009 in Spagna. Nel 2004 è stata in tournée in Inghilterra con sua figlia Virginia Mukwesha, suonatrice di m'bira sin dalla giovane età.
Chiweshe morì di cancro al cervello il 20 gennaio 2023, all'età di 76 anni. Il 21 gennaio 2023 il governo dello Zimbabwe ha offerto un sostegno finanziario per il suo funerale.

Filmografia

Ambuya Nehanda