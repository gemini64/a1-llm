Storia

Nell'oratorio Don Bosco ci si riuniva per giocare a pallone e a biliardino, oppure per guardare film o fare dei teatrini. L’oratorio è chiamato così in onore di San Giovanni Bosco, conosciuto da tutti come Don Bosco.
Fondò, grazie anche agli aiuti di famiglie facoltose, la congregazione, in seguito chiamata SDB (Salesiani di Don Bosco) che oggi è presente in tutto il mondo con opere e strutture che continuano ad incentrare la missione sull'educazione dei giovani.
Don Rua, il successore di Don Bosco, viene a Tolentino nel 1908. Nasce l'oratorio dei Salesiani, nella parrocchia del SS. Crocifisso dove il parroco curava l’educazione delle ragazze e dei giovani. Fino agli anni della seconda guerra mondiale, i locali dell’Istituto hanno ospitato la Scuola Media per aspiranti sacerdoti e, dopo la guerra, invece ospitavano ragazzi orfani provenienti dalle diverse regioni italiane e giovani che frequentavano le scuole superiori della città.
Dall’inizio del secolo ventesimo fino al 1963 molte generazioni hanno riempito i locali dell’oratorio e del cortile. Dopo la partenza dei Salesiani, una grande parte dell’edificio fu acquistato dall’Amministrazione Provinciale che lo destinò a sede dell’Istituto di Ragioneria. Sull’area dove è situata la scuola Istituto Comprensivo "Don Bosco", nella prima metà del Novecento, si innalzava l’imponente complesso del Convento di Sant’Agnese.