La Cavalcata dell’Assunta è una rievocazione storica che si svolge a Fermo il 15 agosto per celebrare la patrona della città marchigiana, Santa Maria Vergine Assunta in cielo.

Storia
Nel 998 il vescovo di Fermo, Uberto, concede in affitto ai figli di un certo Rodecario un appezzamento di terra dietro compenso di quattrocento soldi da pagarsi ogni anno in agosto, nel giorno della festa dell'Assunta, una festa religiosa e insieme laica. La Chiesta Metropolitana di Santa Maria in Castello quel giorno riceveva i doni dalla Municipalità, dalla Magistratura, dai nobili, dalla Arti, dal popolo e dai Castelli assoggettati alla città di Fermo. Dai primi di agosto al giorno 15 si svolgevano innumerevoli giochi: il principale, oltre alla Giostra dell'Anello, era la Corsa del Palio. Una batteria di cavalli lanciati in salita partiva dall'antica "via Maris" e giungeva al Palazzo Comunale. Al vincitore della Corsa del Palio ( de Cursu Palii) andava il Palio, sempre di prezioso tessuto e con l'effige, dipinta, della Vergine. Realizzata fino al 1600, fu interrotta fino al 1638 quando monsignor Andrea Conti la restaurò. Dal 1982, con la riproposta Cavalcata, la Corsa del Palio è in chiave moderna, sia come percorso che come regolamento. Da questa data i cavalli non corrono più per i loro proprietari, ma per la Contrada che rappresentano.

Contrade

Campiglione. Stemma: tre spighe di grano legate da un nastro.
Campolege. Stemma: gladio romano e biscia viscontea



Capodarco. Stemma: arco con freccia e due stelle su campo



Castello. Stemma: leone e ramo di cotogno



Fiorenza. Stemma: quattro gigli fiorentini ai lati, al centro ghepardo con tre rose



Molini Girola. Stemma: stemma: arco con freccia e due stelle su campo



Pila. Stemma: arco con freccia e due stelle su campo



San Bartolomeo. Stemma : lettere SB separate da due frecce con coroncine il alto



San Martino. Stemma: cavallo con la spada avvolta nel mantello del Santo



Torre di Palme. Stemma: torre su due rocche sovrapposte con ai lati due palme marine



Manifestazioni che precedono La Corsa del Palio

Tiro alla fune (detto anche Tiro al Canapo)
L'Astore, ossia il tiro con l’arco storico



il Gallo D’Oro, gara tra i tamburini di ogni Contrada.



Riconoscimenti
La rievocazione storica è stata inserita inserita nella piattaforma del Medieval Italy.