Rappresentazione artistica di una nana gialla
Una nana gialla è un tipo di stella di sequenza principale, classificata in base alla sua luminosità. È la tipologia di stella tra cui è classificato il Sole.

Descrizione
Le nane gialle hanno dimensioni relativamente piccole, con una massa generalmente compresa tra 0,8 e 1,4 masse solari. Queste stelle hanno una colorazione bianca, nonostante il Sole, visto dalla Terra, assuma un colore giallo-arancione a causa dell'alterazione dei colori dovuta all'atmosfera terrestre. Vivono per circa 10 miliardi di anni, trasformandosi poi in giganti rosse dopo essere giunte alla completa fusione dell'idrogeno contenuto nel loro nucleo. Quando tutto l'idrogeno viene consumato, la stella inizia a fondere l'elio trasformandolo in carbonio. Una volta esauriti i combustibili, la stella disperde i propri gas in una nebulosa planetaria, lasciando solo un nucleo con una massa ed una temperatura elevatissime, chiamata nana bianca.