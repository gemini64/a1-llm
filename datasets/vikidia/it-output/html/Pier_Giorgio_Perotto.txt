Pier Giorgio Perotto (Torino, 24 dicembre 1931 - Genova, 23 gennaio 2002) è stato un ingegnere ed inventore italiano, progettista della Programma 101 (*) , primo PC della storia.

Biografia
Perotto nasce a Torino da genitori originari di Cavaglià, e nella città piemontese di laurea in ingegneria elettrotecnica nel 1952, prendendo l'anno dopo quella in ingegneria aeronautica. Nel 1958 diventa libero docente in meccanica (*) .

In Olivetti

ELEA
Sempre nel 1958 Perotto lascia il suo lavoro alla FIAT per entrare in Olivetti. Lì entra nella squadra dell'ingegner Mario Tchou, che stava progettando il primo calcolatore commerciale a transistori del mondo: l'ELEA 9003 (*) . Perotto progettò un sistema che permetteva di convertire tra i formati delle fatturatrici (macchine antenate delle casse di oggi) e quelli del computer. Dopo la morte di Tchou in un incidente stradale e una crisi aziendale, Perotto viene incaricato di progettare un calcolatore elettronico da Roberto Olivetti, figlio di Adriano ed appassionato d'elettronica.

Programma 101
Perotto, nel 1962, costruisce una squadra composta da Gastone Garziera, Giovanni De Sandre e da altri elementi, di cui possiamo citare Eduardo Ecclesia, importante dirigente dell'Olivetti e Franco Bretti, produttore della tastiera (*) .
Questa squadra progettò un semplice calcolatore elettronico, poco costoso e facile da usare: Il primo Personal Computer. Nonostante moltissime difficoltà, dovute alla cessione del settore elettronico, ritenuto non conveniente, alle aziende americane, Perotto, con la complicità di alcuni dirigenti Olivetti come Natale Capellaro, riuscì a rimanere nell'azienda piemontese.
Nel 1965 venne presentata al mondo, e diede inizio ad un settore che si concluse solo dopo 17 anni, col passaggio dell'Olivetti allo standard del PC IBM

Contributi e invenzioni
Nel 1991 ha ricevuto il premio Leonardo da vinci per la P101 (programma 101) primo esempio di computer a programma memorizzato.
Nel 1955 durante la seconda edizione del premio compasso d'oro gli venne attribuito il primo premio (gran premio nazionale).

Riconoscimenti
Nel 1991 ha ricevuto il premio Leonardo da vinci del Museo Nazionale della Scienza e della Tecnologia di Milano per aver realizzato il progrmma 101, oltre a questo hanno chiamato un asteroide in suo onore, chiamato 12222 Perotto.