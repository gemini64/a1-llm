Isera è un comune italiano di 2 756 abitanti della provincia di Trento. Città del vino, è famosa per il vino marzemino. Il comune è parte di un territorio, anticamente detto "Comun Comunale", che si estende sulla sponda destra dell'Adige fra Trento e Rovereto. Isera è composta da 8 frazioni: Cornalè, Marano, Reviano, Folaso, Casette, Bordala, Patone e Lenzima. I Comuni confinanti sono: Mori, Nogaredo, Ronzo-Chienis, Rovereto e Villalagarina.

Storia
Ad Isera è molto rilevante la presenza umana fin dalla preistoria e sono state ritrovate tracce di cacciatori paleolitici. Ritrovamenti significativi risalgono all'epoca neolitica, si tratta di di villaggi e insediamenti.
Il territorio di Isera fece parte (fino dalla prima guerra mondiale) alla Contea di Tirolo (regione storico-geografica situata tra Austria e Italia).

Origine del nome
Il nome Isera ha origini prelatine, correlata con Isarco dal nome del popolo degli Isarci.
Si ha testimonianza che nel 1216 il paese avesse il nome di Ysera e nel 1251 Liceria e in seguito Isera.

Monumenti e siti d'interesse

Chiesa di San Vincenzo è la chiesa parrocchiale di Isera che risale al 1183.
La chiesa di San Martino è la chiesa parrocchiale di Lenzima (frazione di Isera) che risale probabilmente al XIII (tredicesimo) secolo.
La chiesa di San Pancrazio è la chiesa parrocchiale di Marano (frazione di Isera) che risale al XVI (sedicesimo) secolo.
Castel Corno il castello prende il nome proprio dalla sua particolare conformazione "a corno". La struttura si imposta infatti su un antico cumulo di massi di frana, caduti dall'attuale Monte Biaena. Il percorso all'interno dell'castello che inizia sorpassando la prima porta oggi contraddistinta dalla presenza di un cancello di ferro, si configura come un viaggio indietro nel tempo.
Villa romana fu scoperta poco dopo la seconda guerra mondiale, durante la costruzione della scuola d'infanzia secondo indagini archeologiche.


Collegamenti