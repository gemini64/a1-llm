Il tellurio è un elemento chimico con numero atomico 52. Il suo simbolo è Te.

Caratteristiche
Il tellurio è un elemento relativamente raro che appartiene al gruppo dei calcogeni (definiti così in passato) di cui ne erano parte anche

ossigeno;
zolfo;
selenio;
polonio.

Allo stato cristallino, il tellurio ha un aspetto metallico bianco-argenteo. È un metalloide fragile che si lascia polverizzare facilmente. Chimicamente correlato al selenio ed allo zolfo, la sua conducibilità elettrica cresce sensibilmente quando è esposto alla luce. Infiammabile all'aria, il tellurio brucia con una fiamma blu-verdastra convertendosi nel suo biossido.
Allo stato fuso, il tellurio è in grado di corrodere il rame, il ferro e l'acciaio inossidabile.

Storia
Fu scoperto nel 1782 da Franz-Joseph Müller von Reichenstein a Sibiu in Romania.
Nel 1798 gli fu dato l'attuale nome da Martin Heinrich Klaproth, che lo isolò per primo.

Disponibilità

È possibile trovarlo anche alla forma base, ma è più disponibile sotto forma di tellururo d'oro, ovvero calaverite, e combinato con altri metalli.
La principale fonte di tellurio è la fanghiglia anodica residua della raffinazione elettrolitica del rame.
Il tellurio commerciale non è tossico ed è in genere sotto forma di polvere, ma è anche reperibile in lingotti, barre, lastre o pezzi.

Utilizzi

Il tellurio è principalmente utilizzato in lega con altri metalli. Ad esempio viene aggiunto al piombo per aumentarne la resistenza e diminuire l'effetto corrosivo dell'acido solforico. Può essere utilizzato anche nelle ceramiche, in dispositivi termoelettrici, in capsule esplosive, pannelli fotovoltaici,...

Isotopi

Esistono 30 isotopi noti del tellurio, con masse atomiche che vanno da 108 a 137 u; il tellurio in natura è composto di otto isotopi:

120Te ; 122Te ; 123Te ; 124Te ; 125Te ; 126Te ; 128Te ;  130Te.



Precauzioni
Gli esseri umani esposti a concentrazioni di tellurio in aria sviluppano il cosiddetto "fiato al tellurio", che ha un odore simile all'aglio. Il tellurio ed i suoi composti dovrebbero essere considerati tossici e andrebbero maneggiati con attenzione.