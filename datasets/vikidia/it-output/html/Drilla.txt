Drilla è un libro scritto da Andrew Clements e pubblicato per la prima volta negli Stati Uniti nel 1996. In Italia è pubblicato da Rizzoli.

Storia
Un alunno molto sveglio ed intelligente decide di inventare una parola e la diffonde tra gli alunni della sua scuola. Gli insegnanti provano a fermare il gioco ma i giornali si accorgono della cosa e contribuiscono alla diffusione della parola.

Trama
Nick Allen, un alunno della classe quinta, conosce la sua nuova insegnante di lingua inglese, Mrs Granger, e grazie a lei scopre che il significato delle parole deriva da una sorta di accordo tra le persone che usano una lingua. Nick ha un'idea: inventa la parola "drilla" per indicare la penna e la diffonde tra i compagni. La maestra non sembra apprezzare il gesto dei bambini e li punisce trattenendoli a scuola per scrivere delle frasi sui loro quaderni. Una giornalista scrive un articolo su questa storia, Nick viene intervistato e poi viene ospitato in alcune trasmissioni televisive seguite da milioni di persone. Quando Nick frequenta l'università la parola "drilla" viene inserita in un dizionario.