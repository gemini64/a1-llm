Nadia Comăneci è un ex ginnasta rumena di rilievo internazionale.

Biografia
Nadia Comăneci è nata il 12 novembre del 1961 a Onesti in Romania. Cominciò a fare ginnastica a 3 anni e a 6 anni diventò allieva dell'allenatore Béla Károlyi, noto per gli allenamenti spietati accompagnati da violenze fisiche e psicologiche.
È stata una ginnasta che alle Olimpiadi del 1976 scrisse la storia prendendo il primo 10 perfetto, una valutazione che nessuno aveva mai preso prima. Essendo un caso mai verificatosi prima, sul tabellone comparve la scritta 1.00. Dopo aver vinto le Olimpiadi del 76 vinse molti altri titoli, ma la sua vita si complicò. Venne obbligata a essere la fidanzata ufficiale di Nicu Ceaușescu (terzogenito del dittatore rumeno) (*) , e il suo fisico peggiorò. Arrivò a tentare il suicidio con un bicchiere di candeggina. Nel 1984 si ritirò dalle competizioni e nel 1989 scappò dalla Romania traferendosi a New York dove si sposò con Bart Conner, un altro atleta. Attualmente gestiscono insieme un'accademia di ginnastica in Oklahoma (*) .

Attività sportiva
Nadia Comăneci nel 1976
Nadia Comăneci si rivelò al mondo durante le Olimpiadi del 1976 a Montreal, quando vinse tre medaglie d'oro, una d'argento e una di bronzo. Fu inoltre l'atleta più giovane a vincere un'Olimpiade, aveva infatti solo 14 anni. La sua carriera fu breve e fulminea. Vinse infatti altri due ori e due argenti durante le Olimpiadi di Mosca nel 1980. Già dal 1981 smise tuttavia di gareggiare, arrivando a ritirarsi alla vigilia delle Olimpiadi di Los Angeles nel 1984 (*) .