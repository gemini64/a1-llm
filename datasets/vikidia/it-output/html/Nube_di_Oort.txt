La nube di Oort è un'ipotetica nube sferica di comete posta tutt'intorno al Sistema solare, a circa 2400 volte la distanza tra il Sole e Plutone.

Descrizione
Questa nube non è mai stata osservata perché troppo lontana e buia perfino per i telescopi odierni, ma si ritiene che sia il luogo da cui provengono le comete di lungo periodo (come la Hale-Bopp) che attraversano la parte interna del sistema solare. La nube è un residuo della nebulosa originale da cui si formarono il Sole e i pianeti cinque miliardi di anni fa.