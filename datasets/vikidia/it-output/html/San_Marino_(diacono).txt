18px|bussola Disambiguazione – Se cercavi altri significati del termine, oppure cercavi un'altra persona, vedi la pagina San Marino (disambigua)


San Marino diacono è stato uno scalpellino e tagliapietra originario della Dalmazia che, secondo la tradizione, fu il fondatore della Repubblica di San Marino nell'anno 301. Fuggì dalle persecuzioni contro i cristiani dell'imperatore romano Diocleziano, stabilendo una piccola comunità cristiana sul Monte Titano. Il territorio verrà poi donato alla comunità da una ricca donna di Rimini, proprietaria della zona. La comunità chiamò tale territorio "Terra di San Marino", a memoria del suo fondatore. San Marino diacono è commemorato dalla Chiesa cattolica il 3 settembre.