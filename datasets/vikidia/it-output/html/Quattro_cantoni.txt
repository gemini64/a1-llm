Quattro cantoni è un gioco da bambini che si gioca all'aria aperta o anche al chiuso, quando nell'ambiente si trovano degli angoli o anche postazioni disposte quasi a quadrato tra di loro.

Svolgimento
Quattro giocatori prendono posto nei relativi cantoni, mentre un quinto giocatore resta nel mezzo del quadrilatero. Mentre i quattro fortunati devono scambiarsi di postazione, correndo tutti nella stessa direzione dal proprio angolo a quello del vicino, il quinto giocatore deve riuscire ad insinuarsi nel vortice e raggiungere uno dei quattro cantoni prima di un altro bambino. A quel punto, chi è rimasto senza l'angolo, dovrà andare a sua volta nel mezzo e cambiare così di ruolo. Il gioco finisce quando i ragazzi si saranno stancati.