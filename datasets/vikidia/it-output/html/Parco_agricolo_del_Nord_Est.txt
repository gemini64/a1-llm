Il Parco agricolo del Nord Est è un ambiente con terreni agricoli e corsi d'acqua di alto valore naturalistico. Gran parte del territorio è coperto da superfici agricole, mentre lungo il corso dei torrenti la vegetazione è costituita da boschi di Robinia dove si rifugiano scoiattoli, uccelli, conigli e volpi. Ci sono molti sentieri dove praticare sport e fare camminate. Nel parco è possibile prendere parte a visite guidate ed è attivo anche un servizio di educazione ambientale pensato non solo per le scuole. Il P.A.N.E. è stato fondato il 5 giugno 2017.

Territorio

Il Parco incorpora il territorio di 22 comuni della Città metropolitana di Milano e delle Province di Monza e Brianza e di Lecco:
Basiano (MI), Bussero (MI), Carugate (MI), Masate (MI), Pessano con Bornago (*)  (MI), Agrate Brianza (MB), Aicurzio (MB), Bernareggio (MB), Bellusco (MB), Burago di Molgora (MB), Busnago (MB), Caponago (MB), Carnate (MB), Cavenago Brianza (MB), Mezzago (MB), Ornago (MB), Roncello (MB), Ronco Briantino (MB), Sulbiate (MB), Usmate Velate (MB), Vimercate (MB), Verderio (LC).
Buona parte del territorio è composta da superfici agricole, spesso delimitate da siepi. Nel Parco si incontrano ambienti diversi fra loro: alcuni lembi di foresta di querce e zone umide, dovute al ristagno dell’acqua piovana sul suolo argilloso. Nella zona a sud sono presenti ex cave di argilla che sono diventate zone umide di un certo interesse. Quasi tutti gli stagni nel Parco, detti anche foppe, sono legati all’intervento dell’uomo, l'estrazione di argilla poi abbandonata ha contribuito, infatti, a formare queste foppe con il fondo impermeabile riempite grazie all'acqua piovana. Gli stagni sono molto utili per la conservazione di varie specie animali, in particolare degli anfibi.

Flora
La flora del Parco Agricolo Nord Est conta circa 500 specie diverse tra alberi, arbusti, fiori ed erbe. 40 di queste sono particolarmente rare e si classificano nell’elenco della flora protetta.
Questo patrimonio naturale, purtroppo, è messo a rischio a causa della mano dell’uomo, infatti la flora del parco subisce ogni anno una raccolta indiscriminata.
I boschi presenti nel parco sono ciò che rimane di vecchie foreste un tempo più estese e più abitate. Oggi queste aree sono costituite in gran parte dalla Robinia (Robinia pseudoacacia), dalla Farnia (Quercus robus), dal Carpino Bianco (Carpinus betulus) e, lungo i corsi d’acqua, dall’Olmo Campestre (Olmus minor); sui terreni più acidi dal Rovere (Quercus petraea), dalla Betulla (Betulla alba) e dal Castagno (Castanea sativa).

Tra gli arbusti, situati al margine del bosco o nelle siepi, frequenti sono il Sambuco (Sambucus nigra), il Nocciolo (Corylus avellana) e il Sanguinello (Cornus sanguinea); non raramente si incontrano anche il Biancospino (Crataegus monogyna), la Berretta da prete (Euonymus europaeus) e il Prugnolo (Prunus spinosa).
Nel sottobosco, soprattutto lungo il torrente Molgora, sono presenti molte specie rare e protette, tra queste il cipollaccio stellato (Gagea lutea) e il doronico medicinale (Doronicum pardalianches), oltre a quelle considerate a rischio perché soggette a possibili raccolte distruttive tra cui il mughetto (Convallaria maialis), il dente di cane (Erythronium dens-canis) e la primula comune (Primula vulgaris).
I prati a sud del canale Villoresi, grazie alla presenza della massiccia irrigazione, sono ricchi di graminacee e di fiori che hanno un alto valore alimentare per il bestiame.
Nei campi a riposo e ai margini di quelli di grano possiamo incontrare comunemente i papaveri (Papaver rhoeas), la camomilla (Matricharia camomilla) e il ranuncolo sardo (Ranculus sardous).
La vegetazione palustre, negli stagni più grandi (detti “foppe”), è dominata dalle cannucce di palude (Phragmites australis), dalla tifa (Typha latifolia) e dai giunchi (Juncus effusus), che donano riparo a numerosi anfibi e uccelli.

Fauna
Nel Parco ci sono diverse specie di animali, i pipistrelli contano più di 3000 specie, per esempio: il Vespertilio maggiore, il Pipistrello nano, il Molosso di cestoni e il Serotino comune, tra i più famosi esemplari troviamo il pipistrello Albolimbato. Alcune delle specie presenti nel parco sono a rischio di estinzione.

Tra le farfalle più conosciute presenti nel parco ci sono: il Macaone, la Pafia, la Latonia, l’Egeria, il Podalirio, l’Argo bronzeo e la Celastrina. La vita delle farfalle si svolge in quattro fasi: uovo, larva (bruco), crisalide e adulto.
Nel parco esistono anche rapaci notturni come l’Allocco, il Barbagianni, l’Assiolo e il Gufo comune, in particolare il parco è l’habitat di ben 5 diverse specie di gufi.
Infine ci sono molte specie di anfibi quali la Rana agile, il Tritone crestato italiano, la Rana verde e il Rospo comune.

Attività e punti di interesse

Attività


Una finestra sul Parco: questa attività programmata del P.A.N.E è stata usata per un’interessante esplorazione e per studi approfonditi soprattutto per quanto riguarda le abitudini della fauna locale
Ma dove sono gli animali?: questo progetto, consiste nel seguire dei percorsi per riconoscere le impronte di vari animali come: volpi, pipistrelli, rapaci e rettili che vivono nelle vicinanze dei nostri centri abitati.



Punti di interesse


Il torrente Molgora nasce nella provincia di Lecco, attraversa la Brianza e sfocia nel canale Muzza.
Il canale Villoresi nasce dal fiume Ticino e sfocia nel fiume Adda.