Lionel Andrés Messi Cuccittini, noto come Lionel Messi, detto Leo,  è un calciatore argentino di ruolo attaccante, campione del mondo nel 2022 con la Nazionale argentina e premiato 8 volte con il Pallone d'oro (2009-2010-2011-2012-2015-2019-2021-2023). È considerato uno dei migliori calciatori di tutti i tempi.

Carriera

Club
Ha giocato nel Barcellona dal 2003 al 2021, proveniente dalle giovanili del Newell s'Old Boys. Ha militato prima nella terza squadra del Barcellona, per poi passare alla seconda squadra e infine in prima squadra nel 2004, con cui ha vinto 10 campionati spagnoli, 7 Coppe del Re, 8 Supercoppe di Spagna, 4 UEFA Champions League, 3 Supercoppe europee e 2 mondiali per club. Nell'agosto del 2021 si trasferisce al Paris Saint-Germain, in Francia, dove vince due campionati francesi e una Supercoppa francese. Dall'estate del 2023 gioca nel campionato statunitense, nella squadra dell'Inter Miami, con cui ha vinto una Leagues Cup. Detiene il record di gol in una partita di Champions League, con 5 gol al Bayer Leverkusen.

Palmares
A livello individuale si è aggiudicato otto volte il Pallone d'oro, sei volte la Scarpa d'oro, sette volte il premio come miglior giocatore del mondo FIFA e tre volte quello di miglior giocatore UEFA.

Nazionale

Conta 178 presenze e 106 reti con la Nazionale argentina (*) . Nel 2005 vince il Campionato Mondiale Under-20. Nel 2008 vince l'oro olimpico al torneo calcistico disputato in Cina. Nel 2021 vince la Copa América. Nel 2022 diventa campione del mondo, vincendo i mondiali giocati in Qatar.

Presenze e reti

Statistiche aggiornate a ottobre 2023.