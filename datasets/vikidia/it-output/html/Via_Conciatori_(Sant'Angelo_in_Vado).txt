Via Conciatori è situata appena fuori dall'antico borgo di Sant'Angelo in Vado, tra una riva del fiume Metauro e la via Lanciarini, deve il suo nome all'antico mestiere dei conciatori di pelle molto diffuso nel paese in epoca medievale.
Infatti, per conciare le pelli, erano necessari una grande quantità di acqua: da qui la lontananza dal centro abitato, per il cattivo odore prodotto. Caratteristica la doppia scalinata che si affaccia sul Pratello di Santa Maria.