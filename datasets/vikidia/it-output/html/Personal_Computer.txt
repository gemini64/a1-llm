Personal Computer
Il personal computer (abbreviato PC) è un dispositivo elettronico programmabile in grado di risolvere problemi complessi seguendo le istruzioni impartite mediante un linguaggio di programmazione. Questa definizione è estendibile a ogni tipo di computer. Per personal computer si intende un elaboratore elettronico di uso domestico.
È importante distinguere due grandi mondi che fanno sì ché il personal computer ci appaia come lo conosciamo: hardware e software.

Hardware



Per approfondire vedi la pagina: Hardware.

Per hardware si intendono tutti i componenti del computer che si possono toccare fisicamente (anche da smontato e spento).
Componenti fondamentali di un personal computer:



Monitor

Scheda madre

Unità centrale (microprocessore)

Memoria RAM

Scheda di espansione

Alimentatore

Unità ottica CD/DVD/BR

Disco rigido

Mouse

Tastiera

Letteralmente tutto quello che compone la macchina è hardware, le informazioni, i programmi, i dati in essa contenuti, no.

Software
Per software si intente tutto ciò che non può essere toccato fisicamente, anche se funzionale (o fondamentale) al funzionamento della macchina o parte di essa.
A titolo di esempio, il programma con cui leggi questa pagina è software, pure i dati in essa contenuti sono software. Lo strumento che consente di leggerli o modificarli non lo è.

Principio di funzionamento
Ogni unità di elaborazione elettronica (quindi anche il personal computer) è modellabile – a livello hardware – con questo schema a blocchi:Le componenti centrali, chiuse all'interno di un tratteggio, sono la vera e propria macchina: svolgono i calcoli e potrebbero essere il personal computer per intero. L'unità centrale è dove vengono eseguiti i calcoli, si assumono decisioni logiche (a seconda di un risultato o azione, si fa una cosa, oppure un'altra). Le memorie sono di diverso tipo, alcune conservano i dati dall'accensione allo spegnimento, altre dalla scrittura fino alla cancellazione, altre ancora vengono scritte quando la macchina viene costruita e non possono poi essere più modificate.
Tutto questo fa funzionare il personal computer, ma è inutile senza le periferiche: i contatti con l'utente. Abbiamo le periferiche di ingresso (o, input, dall'inglese inserire, letteralmente mettere dentro) dove si impartiscono comandi. Sono la tastiera, il mouse, il microfono, la webcam e tutto ciò che può essere usato per inserire dati e istruzioni sulle cose che desideriamo sapere. Noi possiamo chiedere Quanto fa due più due. La macchina, tramite un programma di calcolo fornirà la risposta.
Le risposte della macchina, le troviamo nel blocco complementare periferiche di uscita (o, output, letteralmente mettere fuori). Sono il monitor, gli altoparlanti e tutto quello che può essere utilizzato per mostrare un risultato.
Tutto questo non potrebbe funzionare senza i bus (sì, come i pulmini). All'interno dei bus viaggiano i dati (le lettere e numeri che digitiamo nella tastiera, i movimenti del mouse, le immagini che visualizziamo nello schermo, l'audio). Le frecce mostrano i percorsi che i dati possono svolgere. Dalle perifiche di ingresso entrano nella macchina; l'unità centrale le elabora e restituisce il risultato; le memorie li conservano e possono essere lette; le periferiche di uscita li ricevono per mostrarceli.
A questo, si aggiunge il bus degli indirizzi, dove l'unità centrale dice, a tutte le altre componenti, dove vanno collocati i dati. Quale tasto della tastiera sta leggendo, in quale porzione dello schermo farà modifiche all'immagine, in quale area della memoria leggerà o scriverà. Basta immaginare il personal computer come una città: i dati sono i contenuti delle singole abitazioni, gli indirizzi... appunto gli indirizzi stessi.
Infine il più importante di tutti: il bus di controllo. Il bus dati e il bus degli indirizzi possono essere usati da uno strumento alla volta. L'unità centrale decide chi invia i dati e chi li riceve, da quale indirizzo a quale indirizzo. Riprendendo l'analogia della città è l'addetto al traffico.

Sistema operativo
Operating system placement-itIl sistema operativo è un programma (insieme di codici), come ogni altra applicazione. L'unica differenza è che viene avviato per primo e serve a far dialogare le applicazioni con la macchina.