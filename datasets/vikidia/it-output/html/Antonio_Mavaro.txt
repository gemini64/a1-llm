Antonio Mavaro è stato un giurista e storico italiano.

Biografia
Antonio Mavaro è nato nel 1775 a Mesagne da una famiglia agiata originaria di Salice Salentino. Insieme al fratello Giuseppe Maria ha compiuto gli studi giuridici a Napoli per poi ricongiungersi con la famiglia e amministrare il loro patrimonio, dedicandosi anche alla vita amministrativa di Mesagne. Oltre a gestire i soldi familiari, è stato un profondo conoscitore della storia e un appassionato archeologo; infatti, ha raccolto e conservato reperti archeologici provenienti da alcuni ritrovamenti in paese.
È stato anche un collezionista accanito, tanto da accumulare monete antiche, lapidi e vasi d’epoca, conservando il tutto anche abbastanza gelosamente!
Una delle cose più importanti compiute da Antonio Mavaro è stata sicuramente tradurre dal latino la Messapografia di Epifanio Ferdinando, arricchendola con le notizie avvenute dopo la sua morte e riportando con particolare attenzione cosa successe nel Regno di Napoli durante la Rivoluzione del 1799. La casa di Antonio Mavaro era situata in Via Generale Falcone, agli attuali numeri civici 33-34. Più che una casa, era un palazzo a due piani con addirittura 23 stanze.
Antonio Mavaro è morto a Mesagne il 21 luglio del 1812 e con lui sono scomparse molte pagine della città che aveva custodito gelosamente.