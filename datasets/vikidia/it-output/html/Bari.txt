Bari è una città del sud dell'Italia. La città è il capoluogo della città metropolitana di Bari e della regione Puglia. Secondo il censimento del 2017 conta 323,503 abitanti. Bari era abitata sin dall'età del bronzo, ma divenne importante sotto il dominio dei Peuceti. Nel 326 a.C divenne municipio romano col nome di Barium, che presentava vari templi che ora non ci sono più. La sua importanza crebbe ancora nell'era alto-medievale quando fu sede dell'emirato di Bari. Successivamente divenne sede del catapano. Cedette al dominio normanno nel 1071 e crebbe ancora di importanza quando vennero portate le reliquie di San Nicola e sorse la Basilica di San Nicola. Nei secoli successivi Bari perse di importanza tranne nel periodo in cui il ducato di Bari venne governato da Bona Sforza. Durante il periodo napoleonico Giacchino Murat diede iniziò all'urbanizzazione di Bari e nel 1813 realizzò il cosiddetto "Quartiere Murattiano", ampliando la città, che sino a quel momento era limitata all'attuale "Bari Vecchia". Con la creazione del regno d'Italia, Bari ebbe il ruolo di capoluogo della Puglia e dal 1930 è sede della Fiera del levante. Dagli anni 2000 Bari è diventata una città turistica che attrae quotidianamente migliaia di turisti.

Origini del nome
Un certo Iapige fondò la città di Bari circa 537 anni prima di Roma. Questo personaggio  si trova nell'Eneide ed era il creatore del Labirinto. Lo stesso avrebbe dato alla città il suo nome, poi trasformato in Bari da un certo Barione. I cittadini di Bari si chiamano Baresi

Territorio

Bari si affaccia sul mare Adriatico e confina con i comuni di Giovinazzo a nord e Mola di Bari a Sud.
Il territorio comunale si trova al centro della Conca di Bari, si estende a Capurso, Triggiano, Bitritto, Modugno, Bitonto.
Ha uno dei porti più importanti d’Italia e con una economica storicamente legata al commercio marittimo.
La fascia costiera di Bari è pianeggiante con spiagge sabbiose e scogliere basse che rendono accessibile il mare.
Il territorio di Bari è ricco di storia e cultura: ospita edifici storici e monumenti ,come la basilica di San Nicola e il Castello svevo.

Clima

La classificazione climatica dei comuni italiani è stata introdotta dal Decreto del Presidente della Repubblica n.412 del 26 agosto 1993. Questo decreto regola la progettazione, installazione, esercizio e manutenzione degli impianti termici negli edifici con l’obbiettivo di contenere i consumi energetici, in attuazione della legge n.10 del 9 gennaio 1991.
L’articolo 2 classifica il territorio italiano in sei zone climatiche (A-F) basate sui gradi giorno (GG). Questa suddivisione determina quando è possibile accendere il riscaldamento negli edifici.
I sindaci possono estendere i periodi di accensione in caso di temperature rigide, comunicando tempestivamente le modifiche alla popolazione.

Architetture e monumenti




Basilica di San Nicola
È un monumento simbolico di Bari; sorge nella città vecchia in una piazza. Fu realizzata tra il 1087 e il 1197 per custodire le reliquie di San Nicola. È uno degli esempi di architettura romanica pugliese.

La Cattedrale di San Sabino
Costruita tra il XII e il XIII secolo nella sua prima versione, è stata ricostruita con un impianto diverso nel 1156 da Guglielmo I di Sicilia. Anch’essa, come la basilica di San Nicola, è uno degli esempi di Romanico Pugliese. Caratterizzata da archi, monofore bifore  e lesene. In alto c’è il maestoso rosone dalla cornice varieggiata. I tre portali che immettono nell’interno sono datati all’XI secolo ma sono stati rimaneggiati nel XVIII secolo.

Stadio “San Nicola”
Lo Stadio “San Nicola” di Bari, progettato da Renzo Piano e inaugurato nel 1990 per i Mondiali di Calcio Italia '90, è un’icona architettonica e sportiva della città. Con la sua forma futuristica e i caratteristici 26 “petali”, è soprannominato l’Astronave.
Costruito per ospitare partite internazionali, tra cui la finale per il terzo posto del Mondiale, è la sede del Bari Calcio e teatro di concerti ed eventi culturali. Con una capienza di circa 58.000 posti, è uno degli stadi più grandi d’Italia, ma necessita di ristrutturazioni per adeguarsi agli standard moderni.

Aree naturali

Bari ha un grande parco pubblico: il Parco 2 Giugno, nel quartiere Carassi. Altre aree verdi sono la Pineta di San Francesco tra i quartieri Marconi e San Girolamo, la Pineta in piazza Romita al quartiere San Paolo, i giardini pubblici di Piazza Garibaldi e Piazza Umberto I nel centro cittadino. Inoltre, sul lungomare è stato costruito un grande parco: "Punta Perotti, precedentemente occupato dall'omonimo ecomostro. Tra le principali spiagge libere spiccano "Pane e pomodoro", "Torre Quetta", San Giorgio e Torre a mare.

Infrastrutture
Nella città di Bari ci sono diverse stazioni ferroviarie. La più importante è quella di Bari centrale. Qui fluiscono le linee della ferrovia dello stato, le linee della ferrovia del Sud Est. Le ferrovie Appulo-Lucane e le Ferrotranviaria hanno proprie stazioni ferroviarie, in città arrivano treni ad alta velocità come Frecciarossa, Frecciargento, Frecciabianca, Intercity e Italo.
Da qualche anno sono state attivate linee di servizio metropolitano, che collegano varie zone della città. Entro il 2027 verrà completata la linea ferroviaria Napoli-Bari. Dal 2013 la metro collega il quartiere San Paolo alla stazione centrale.
Il porto di Bari è al centro tra l'Europa, la penisola balcanica e il Mediterraneo. Nel 2007 il porto ha ospitato 1,8 miliardi di passaggi.
L'aeroporto internazionale di Palese, Bari "Karol Wojtyla", sorge a nord della città tra i quartieri Palese e San Paolo. Nel 2005 é stato inaugurato un nuovo terminal.
Le strade extraurbane di Bari sono quelle che collegano la città con altre località della provincia e della Regione.
Le strade più importanti sono:

SS16 (strada statale 16) una delle principali arterie stradali che collega Bari a nord (Foggia e Pescara) e a sud (Brindisi e Lecce) è una strada con alta densità di traffico.
SS100 (strada statale 100) collega Bari a Taranto e attraversa la zona centrale della Puglia.
Il ponte Adriatico è un ponte strallato situato a Bari. È stato inaugurato nel dicembre 2016 ed è lungo 262 metri.



Strade
Le strade più importanti di Bari sono:

Corso Vittorio Emanuele, una delle arterie che attraversa il centro storico e collega diverse piazze importanti, è una via molto frequentata per lo shopping e le passeggiate.



Via Sparano, una delle vie commerciali più famose della città con negozi di alta moda e catene Internazionali, è un punto di riferimento per lo shopping per il centro di Bari.



Corso Giuseppe Mazzini, una strada storica che si trova tra il centro e il quartiere Murat, è una via elegante con edifici storici e diversi negozi.



Piazza del Ferrarese, sebbene sia una piazza è anche un’importante via di collegamento tra il centro e il lungomare.



Via Abate Gimma, una via storica che attraversa la parte centrale della città e collega la zona del quartiere Murat con il centro storico, è un'importante arteria commerciale.



Via Giulio Petroni, una delle vie principali che attraversa il quartiere San Pasquale e collega il centro di Bari con le zone residenziali e universitarie.



Il Lungomare di Bari è un simbolo della città, che si estende lungo l’Adriatico unendo storia, architettura e natura. Parte dalla città vecchia, vicino a monumenti come la Basilica di San Nicola e il Castello Normanno-Svevo, e si snoda fino ai quartieri moderni. È caratterizzato da eleganti lampioni liberty, scorci sul mare e luoghi come la spiaggia Pane e Pomodoro e il porto. Di giorno è ideale per passeggiate e sport, mentre la sera si anima con locali e ristoranti dove gustare specialità baresi.



Cultura


La Cultura nella Musica Barese


Associazione polifonica Barese "Biagio Grimaldi"
Fu fondata l'8 dicembre 1926 dal musicista barese Biagio Grimaldi (1897-1986) insieme all'organista Donato Marrone. L'associazione acquisì subito un notevole repertorio di polifonia sacra e profana, che affiancava ai massimi autori del genere la musica dei compositori pugliesi e le melodie popolari baresi.
I concerti della Polifonica conobbero una diffusione ampia attraverso le frequenze di Radio Bari e della Radio Italiana. Alla morte del fondatore nel 1986, l'Accademia prese il nome attuale. La Polifonica dispone un archivio storico-musicale, che nel 1998 è stato riconosciuto di "notevole interesse storico" dal Ministero per i Beni e le Attività Culturali.

Piatti tipici

Uno dei piatti tipici di Bari sono le orecchiette con la braciola, famose perché nella città vecchia ci sono delle signore anziane che le fanno a mano. La braciola è un involtino di carne di cavallo condita con aglio o prezzemolo e pecorino e cotto a lungo tempo nel sugo di pomodoro.
Altri piatti tipici sono:

Gli spaghetti all'assassina
Sgagliozze e popizze
Il crudo di mare
La focaccia Barese
Le orecchiette alle cime di rapa
Ragù al sugo.



Galleria fotografica
<gallery>
File:BARI CITTA' VECCHIA.jpg|Palazzo dei gesuiti nella città vecchia.
</gallery>