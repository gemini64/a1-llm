L'imperialismo fu una forma aggressiva di colonialismo sviluppatosi nella seconda metà del 1800, con caratteristiche nuove rispetto al colonialismo delle epoche precedenti.

Che cosa è
Dalla seconda metà del 1800 il controllo sulle colonie prese una forma diversa, che è stata chiamata imperialismo: in vastissime aree dell'Africa, dell'Asia e delle Americhe i maggiori Stati europei crearono veri e propri imperi, fondati sullo sfruttamento economico e sull'influenza politica. In questo modo giunsero a dominare quasi l'intero pianeta.