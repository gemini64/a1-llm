L'oganesson l'elemento con numero atomico 118. È un elemento super pesante e va a completare il settimo periodo della tavola periodica. Il suo simbolo è Og. È un elemento radioattivo con le proprietà fisico-chimiche dei gas nobili.

Storia

Il primo decadimento fu osservato nel 2002 nell'istituto di ricerca nucleare di Dubna.
La scoperta fu annunciata il 9 ottobre 2006.
Nel dicembre 2015, la IUPAC e la IUPAP confermarono l'esistenza di questo nuovo elemento e attribuirono il merito della scoperta ai ricercatori del team di Dubna-Livermore.

Disponibilità

Scaturisce dalla collisione di atomi di californio-249 e ioni di calcio-48.

Descrizione
È un elemento sintetico radioattivo, probabilmente gassoso a 298 K (25 °C). Si pensa che l'oganesson dimostri le stesse caratteristiche e proprietà fisico-chimiche del gruppo di elementi cui appartiene, ovvero quello dei gas nobili. Sarebbe il secondo elemento gassoso radioattivo (insieme al radon) e il primo elemento gassoso semiconduttore.
Gli scienziati inoltre non riconoscono questo elemento come gas nobile: sarebbe infatti in grado di formare ossidi stabili (OgO3 e simili) oltre che cloruri e fluoruri. Comunque la sua radioattività determina un'implicita difficoltà nel formare molti composti con altri elementi.