Locca, dal latino locus che significa capoluogo della centuria romana, è una frazione del comune di Ledro, il primo paese della val Concei, in provincia di Trento, nella regione Trentino-Alto Adige. Ad un’altitudine di 759 m s.l.m., appena oltre il paese di Bezzecca. Conta circa 250 abitanti. Dotato di alcune strutture ricettive, il paese dispone anche di un vivace centro culturale che organizza stagioni teatrali e rassegne cinematografiche, anche per ragazzi. Costituisce il polmone verde della Valle di Ledro per via delle fitte foreste che la ricoprono e delle vette che superano i 2000 m.

Storia
Comune autonomo dal 1920 al 1928 in seguito all'annessione della Venezia Tridentina al Regno d'Italia. Poi aggregato al comune di Bezzecca nel 1928 e a quello di Concei nel 1952. Dal 1º gennaio 2010, Locca è parte del comune di Ledro.

Monumenti

Chiesa di San Martino Vescovo che deve il suo attuale aspetto all’ampliamento del 1730 di una precedente cappella, la cui esistenza è documentata fin dal 1537 in occasione della visita pastorale del principe vescovo Bernardo Clesio.
Fontana di piazza Italia.
Trincee che fu un luogo di frontiera che vide numerose battaglie e che le commemora, da quella Garibaldina del 1866 alla Prima Guerra Mondiale.



Feste
La Sagra di Locca, l’ultima domenica di luglio, con i famosi caponec.