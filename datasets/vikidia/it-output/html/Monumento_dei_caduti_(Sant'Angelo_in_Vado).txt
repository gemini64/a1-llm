Situato nei giardini al centro del paese, tra via Parco delle Rimembranze e via Mancini, il monumento dei caduti di Sant'Angelo in Vado venne progettato da Mario Urbano, docente della reale Scuola Zuccari.
Fu inaugurato nel 1926 per ricordare i caduti Vadesi nella guerra mondiale del '15-'18. Dopo la Seconda Guerra Mondiale sulla base di marmo venne aggiunta una targa, dello stesso materiale, sovrastata da elmi per ricordare anche i soldati caduti nell'ultima guerra.
A ogni lato della colonna posta al centro sono riportati tutti i nomi dei caduti per la patria, mentre in basso quattro aquile di bronzo affondano gli artigli in corone di alloro per esaltarne l'importanza.
Al centro lo stemma del comune.