Fabrizio Castori (nato a San Severino Marche, l'11 luglio 1954) è un allenatore di calcio italiano. Vive a Tolentino.

Biografia
Fabrizio Castori è figlio di Silvio Castori, operaio ed elettricista, e di Marianna Paparelli, una sarta, ed ha due sorelle minori, Mirella e Marina. (*)  (*)  Castori ricorda le umili origini famigliari con orgoglio: «Nonno Castori era un trovatello, abbandonato nella ruota degli esposti di un convento. La povertà e l'umiltà della famiglia sono stati, e sono ancora, la mia forza».
È rimasto legato alle sue radici e alla famiglia che l'ha sempre sostenuto nelle sue scelte. Ai ragazzi che spesso incontra anche nelle scuole (nel maggio 2022 ha incontrato i ragazzi dell'I.C. "Lucatelli" di Tolentino) trasmette il messaggio che, nella vita, se si vogliono realizzare i propri sogni, bisogna avere spirito di sacrificio, forza di volontà, passione, grinta, voglia di studiare e lavorare sodo; ma soprattutto non ci si deve abbattere di fronte alla difficoltà, ma affrontarle con determinazione e coraggio.

Carriera
Fabrizio Castori è conosciuto come l'allenatore di calcio che ha scalato tutti i campionati dalla terza categoria fino alla serie A, tranne la seconda categoria. Ha conquistato 10 promozioni, di cui due in serie A con il Carpi e con la Salernitana. Tra gli allenatori in attività è quello che ha il maggior numero di panchine in serie B, per la precisione 508 panchine. Quello che colpisce di Castori non è solo la sua profonda conoscenza della tecnica, l'intuito per la tattica di gioco, ma anche l'umanità e la forte personalità per cui viene definito come il "sergente di ferro con il cuore grande".
Il calcio di Castori è fatto di passione, entusiasmo, studio e fatica, con la convinzione che si può sempre crescere e migliorare. Recentemente ha scritto::"Alla mia età ho capito come ogni sconfitta che ho subito, sul campo e fuori sia servita a gettare le basi per una nuova vittoria. Così si va avanti. Così si vincono le battaglie senza vittimismo e senza piangersi addosso..."

Pubblicazioni

Massimo Boccucci, Simone Paolo Ricci, Fabrizio Castori. La storia di Mister Promozioni, ed. Minerva, 2022 (prefazione di Arrigo Sacchi), ISBN 978-8833245133.