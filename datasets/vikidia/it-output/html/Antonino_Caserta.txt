Antonino Caserta (Catona di Reggio Calabria, 30 giugno 1921- 24 settembre 2009), maestro di scuola elementare per tante generazioni, scrittore giornalista poeta, e figura di riferimento culturale e politico a Reggio Calabria e Catona in particolare, nella seconda metà del XX secolo.

Biografia
Antonino Caserta (Catona di Reggio Calabria, 30 giugno 1921- 24 settembre 2009) è stato,nella seconda metà del XX secolo,maestro di scuola elementare per tante generazioni, scrittore, giornalista, poetae figura di riferimento culturale e politico a Reggio Calabria e Catona in particolare.
La sua formazione si completa nell’Istituto Magistrale “T. Gullì” di Reggio Calabria. Subito dopo,la tragica vicenda della seconda guerra mondiale lo porta sul fronte africano e greco con una lunga prigionia presso un Campo Inglese.Dalla fine degli anni ’50 inizia la sua lunga attività di insegnante nelle Scuole elementari di Scilla, Sant’Eufemia d’Aspromonte e, infine, Catona, dove avvia, tra i primi in Calabria,l’esperienza del Centro di Lettura presso la Scuola Elementare “Lombardo Radice” del paese. Antonino Caserta rappresenta la Calabria nell’Associazione Italiana Maestri Cattolici e, per oltre 40 anni, è instancabile promotore di iniziative ed attività culturali e formative attraverso conferenze, scambi internazionali, seminari,convegni ed incontri tra popoli e culture diverse.
Negli anni ’60 fonda (e ne è presidente) il GRUPPO TURISMO E AMICIZIA “per la miglior comprensione tra i cittadini d’Europa” l’ASSOCIAZIONE GENITORI a Reggio Calabria, associazione che diffonde in tutta la Calabria e che rappresenterà anche negli organismi familiari dell’Unione Europea. Istituisce il Premio internazionale “Ragno d’oro Uomini per la Pace”, assegnato nel tempo a personalità impegnate nella cultura, nella ricerca scientifica, nelle istituzioni e nella promozione umana e sociale.
In ambito ecclesiale partecipa, da autorevole osservatore e ascoltato collaboratore, agli organismi pastorali parrocchiali, diocesani e della Conferenza Episcopale della Calabria, promuovendo anche incontri ai massimi livelli con la Chiesa Ortodossa di Costantinopoli e con il Papa Giovanni Paolo II.
Politico atipico, votato all’interesse collettivo, spirito libero e critico oppositore delle consuetudini del clientelismo e delle connivenze affaristiche, negli anni ’60 è Delegato municipale per l’ex comune reggino di Catona e, negli anni ’90, Presidente di Circoscrizione.
Lunga l’attività giornalistica e la collaborazione con quotidiani e riviste regionali e nazionali: L’Avvenire di Calabria, Corriere di Reggio, Il Tempo, La Tribuna del Mezzogiorno, Genitori e Scuola, Parallelo 38, San Francesco patrono d’Italia, Tuttoscuola.
Scrittore, autore di numerose pubblicazioni in saggi, in prosa e liriche comeLa Casa sul Mare, Dall’altra parte, Strade del tempo, Cartoline dall’Europa, Il tempo ci è dato per amare, Omaggio a Dante, ed altri.
Viene insignito con riconoscimenti e premi letterari tra i quali: il Circolo Modigliani di Reggio Calabria, il Quotidiano Avvenire di Milano, la Fondazione Don Mottola di Tropea, Città di Praia a Mare, Federico Motta Editore di Milano, il Circolo Quasimodo di Messina, il Rhegium Julii e l’Anassilaos di Reggio Calabria. Nel 2020 la Città di Reggio Calabria intitola una via “Antonino Caserta” nel suo paese natale.

Opere

Il tempo ci è dato per amare; poesie 1975
Sul colle di Atene; poesie 1981
La mia festa; poesie 1982
Un fratello; poesie 1984
Africa addio; poesie 1986
Un giardino; saggio poetico 1989
Politica e società; saggio 1991
Nuova frontiera; poesie 1992
Omaggio a Dante; saggio 1989
Fortuna a Bensheim; saggio 1990
Memorie di un'altra Italia; poesie 1992
Corso A, un’esperienza; saggio 1981
Dal Golfo Persico all’Adriatico; poesie 1992
A confronto con Francesco d’Assisi; saggio critico 1991
Educare con l’arte; guida didattica 1970
Preludio al mattino; poesie 1988
Raccontare il mio Dio; saggio 1992
Sul sentiero del frate; poesie 1992
Al Papa che viene in Calabria; saggio 1984
Volti della nostra gente; saggio document. 1992
Ragno d’oro Uomini per la pace; saggio document. 1992
Tempo di Natale; poesie 1992
Colloqui intimi; poesie 1993
Itinerari di pietà; saggio 1993
Lo sfascio programmato; saggio giornal. 1993
Progetti sopra lo sfascio; saggio giornal. 1993
Nell’ombra del tempo; poesie 1994
Chemin de la croix traduzione; poesie 1994
L’orologio del Samaritano; poema dramm. 1990
Pensieri d’amore dell’anno; distici poetici 1975
Il passero sul davanzale; teatro 1994
Le Mont Saint Michel; poesie 1992
Calabria greca; poesie 1994
Via crucis delle Somasche; saggio 1995
Nei pascoli di Sion; poesie 1995
Pensieri sparsi; divagazioni 1995
Preghiera ecumenica; saggio poesie 2001



Pubblicazioni

Strade del tempo; poesie - Firenze libri 1988
Sara, piccola storia di un grande amore;  poesie - AZ Reggio C. 1996
Valori e società; saggio - AZ Reggio C. 1996
I giovani del sud e l’Europa (in AA.VV.); saggio/premio - F. Motta Ed. 1990
Nell’ombra del tempo; poesie - AZ Reggio C. 1994


Postumi

La Casa sul mare; romanzo - Città del Sole 2011
Epoche; poesie - Città del Sole 2013