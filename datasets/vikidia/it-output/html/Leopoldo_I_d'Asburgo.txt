Leopoldo I d'Asburgo fu uno dei Sacro Romano Imperatori che regnarono più: egli infatti governò l'impero per ben 47 anni, dal 1658 al 1705. Durante il suo lungo regno, l'Austria uscì vittoriosa da una serie di conflitti contro i turchi e i francesi, emergendo così come una grande potenza europea, caratterizzata da assolutismo monarchico e centralismo amministrativo.

Biografia


Primi anni: infanzia e giovinezza
Leopoldo I nacque il 9 giugno 1640, a Vienna, in Austria. Egli era il secondo figlio del Sacro Romano Imperatore Ferdinando III e di Maria Anna, sorella del re Filippo IV di Spagna. Leopoldo, essendo secondogenito, era destinato alla vita ecclesiastica, di Chiesa.

L'educazione di Leopoldo
Durante la sua giovinezza, Leopoldo ebbe ottimi insegnanti, e mostrò fin da subito una forte inclinazione verso lo studio: egli imparò il latino, l'italiano, lo spagnolo ma detestava il francese. In più, oltre a interessarsi di materie come storia, astronomia e scienze naturali, il suo grande interesse era la musica, passione ereditata da suo padre Ferdinando III: lui, con le sue esibizioni, infatti, contribuì a diffondere quest'arte in Austria. Comunque, l'educazione di Leopoldo fu fortemente cattolica, tipica della Controriforma: era infatti connotata da intolleranza verso le fedi non cattoliche, ma anche da una grande pietà (pietas Austriaca).

Ascesa al titolo di imperatore
La vita di Leopoldo cambiò quando nel 1654, suo fratello maggiore Ferdinando IV (che doveva assumere il titolo di imperatore) morì all'età di quattordici anni. Leopoldo si ritrovò così a essere l'erede dei domini asburgici. Nel 1655 fu incoronato re d'Ungheria, mentre l'anno seguente incoronato sovrano di Boemia. Ma la sua elezione a Sacro romano Imperatore fu abbastanza difficile: infatti, il futuro re di Francia Luigi XIV, (che diventerà avversario di Leopoldo) contestava lo status dell'Asburgo, candidandosi come pretendente imperiale. Facendo così, Luigi esercitava una certa influenza sui principi elettori, ma alla fine Leopoldo vinse e il 1° agosto 1658 fu incoronato imperatore dell'impero romano-germanico.

Conflitto contro gli ottomani


Primo conflitto
Durante i primi decenni del suo regno, Leopoldo fu impegnato a fronteggiare l'espansione degli ottomani, che ormai erano vicinissimi ai confini orientali dell'impero e alla sua capitale Vienna. Dopo anni di pace, gli ottomani ritornarono a imbracciare le armi nel 1660. Il casus belli della guerra è da ricondurre alla Transilvania, principato vassallo dei turchi. La Transilvania, infatti, senza il consenso del Sultano invase la Polonia.