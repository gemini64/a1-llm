Hendrik Johannes Cruijff, detto Johan, è stato un allenatore e calciatore olandese di ruolo centrocampista o attaccante, tre volte vincitore del Pallone d'oro (1971, 1973, 1974).

Carriera

Club
Dal 1964 al 1973 gioca nell'Ajax, con cui vince 6 campionati olandesi, 4 Coppe d'Olanda, 3 Coppe dei Campioni, una Supercoppa UEFA ed una Coppa Intercontinentale. Dal 1973 gioca in Spagna con il Barcellona, dove vincerà un campionato spagnolo ed una Coppa del Re. Nel 1979 si trasferisce negli Stati Uniti d'America giocando con i L.A. Aztecs e con i Washington Diplomats, con una parentesi in Spagna nelle file del Levante. Nel 1981 fa ritorno all'Ajax, dove vince ancora un campionato olandese. Chiude la carriera nel Feyenoord nella stagione 83/84, vincendo un'altro campionato olandese.

Nazionale

Conta 48 presenze e 33 reti con la Nazionale olandese. Ha conquistato un secondo posto ai mondiali del 1974.

Allenatore
Dal 1985 al 1988 ha allenato l'Ajax, dove vince due Coppe d'Olanda ed una Coppa delle Coppe. Passa poi ad allenare il Barcellona dal 1988 al 1996, vincendo 4 campionati spagnoli, una Coppa del Re, 3 Supercoppe di Spagna, una Coppa dei Campioni, una Coppa delle Coppe ed una Supercoppa UEFA.

Statistiche

Presenze e reti