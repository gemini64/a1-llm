La Lombardia (in lombardo "Lombardia", pronunciato Lumbardia, Lombardea o Lumbardea) è una regione italiana. Il suo capoluogo è Milano. Il Presidente della regione è Attilio Fontana.
La Lombardia è uno dei quattro Motori d'Europa, produce il 20% del PIL italiano e 1/6 della popolazione italiana vive in questa regione.

Storia
Negli anni passati, il termine Lombardia indicava un territorio molto più ampio di quello odierno, corrispondente a buona parte del Nord Italia. (*)
Prima dell'Impero romano, la Lombardia era abitata da varie popolazioni, soprattutto dai Celti. Con l'arrivo dei romani, il Nord Italia venne chiamato Gallia Cisalpina, ossia Gallia (terra dei Celti) sotto le Alpi. Al crollo dell'Impero, la popolazione germanica dei Longobardi si stanziò in questa regione (da qui il nome Langobardia e poi Lombardia). Queste popolazioni hanno assunto in poco tempo lingua e cultura latine, lasciando comunque importanti elementi della propria lingua e cultura in quella lombarda.
Nel 1167 i liberi comuni lombardi, guidati secondo la leggenda da Alberto da Giussano, hanno combattuto a Legnano contro l'Imperatore Federico Barbarossa, che voleva limitare la loro autonomia, e l'hanno sconfitto.
Nel 1395 viene fondato il Ducato di Milano, che sarà il più importante stato lombardo fino al suo crollo, dovuto all'invasione napoleonica. Il territorio milanese toccò tutta la Lombardia odierna, il Piemonte orientale, il Canton Ticino, il Nord del Veneto e parte di Emilia e Toscana. Il territorio del Ducato di Milano viene chiamato Insubria.
Dopo l'invasione napoleonica, intorno all'anno 1800, la Lombardia e il Veneto si unirono in un unico regno sotto il controllo dell'Impero austriaco. Nel Regno si sviluppò un forte senso federalista italiano, che portò all'entrata nel Regno d'Italia. Non tutti i patrioti furono contenti della forma centralista e monarchica, ad esempio Carlo Cattaneo si rifiutò di prendere parte alle attività parlamentari per non giurare fedeltà al Re, e morì in Svizzera, a Lugano.
Solo con l'avvento della repubblica venne data qualche autonomia alle regioni, e la Lombardia venne ufficialmente istituita nel 1970.

Geografia

Grosso modo, la Lombardia può essere divisa in due parti geografiche: Quella della Pianura padana a Sud, che include Milano, Mantova, Cremona e Pavia e quella Alpina a Nord che include Sondrio. Tra le due fasce c'è una piccola zona collinare dove sono presenti Bergamo, Brescia, Lecco e Como. Nell'Oltrepò Pavese c'è una piccola presenza appenninica. L'unica zona appartenente alla Penisola italiana è quella di Mantova.
Grosso modo, la Lombardia si divide equamente tra montagne (40,52%) e pianura (47,2%). C'è anche un 12,28% di territorio collinare.

Laghi
Panorama del Lago di Como
In Lombardia ci sono i laghi:

Lago di Garda, il più grande d'Italia
Lago Maggiore
Lago di Como
Lago d'Iseo
Lago di Lugano
Lago d'Idro
Lago di Varese



Fiumi
In Lombardia ci sono molti fiumi, i più importanti sono:

Il Po, che divide varie province
l'Adda, fiume più lungo della Lombardia
l'Oglio
il Ticino
l'Olona
il Lambro
il Serio
il Brembo


Praticamente tutta la Lombardia è nella zona idrica del Po, tranne qualche valle a Nord (ad esempio quella di Livigno) che è nella zona del Reno e del Danubio.

Economia
La Lombardia è la regione più ricca d'Italia, tanto che Milano è spesso definita "capitale economica". Inoltre è una dei Quattro Motori d'Europa, cioè quelle regioni che portano avanti l'Unione Europea.
La Lombardia ha un PIL di più di 300 miliardi di Euro, superiore a quello dell'Austria, per esempio. La Lombardia riesce ad avere un residuo fiscale, ossia dopo che ha pagato i servizi le rimangono dei soldi. Questo residuo è, in media, di 50 miliardi di Euro all'anno.
L'economia lombarda è sviluppata in tutti i settori. Il settore primario (agricoltura ed allevamento) è diffuso ed evoluto nella zona della Pianura padana, il settore secondario (industria) traina l'economia lombarda ed è diffuso in tutta la Regione. Il settore terziario, invece, è meno diffuso che nel resto d'Italia, ma è altamente specializzato ed efficiente.

Industrie e aziende famose lombarde

Fininvest di Silvio Berlusconi
Fabbrica d'Armi Pietro Beretta
Banca Mediolanum
Edison, azienda che ha portato l'elettricità in Italia
Esselunga, primo supermercato italiano
Caproni, primi produttori di aerei in Italia



Sanità
Generalmente la sanità lombarda è ritenuta una delle migliori d'Europa, ed in Lombardia ci sono molti centri medici d'eccellenza come l'Istituto Europeo di Oncologia di Umberto Veronesi.

Trasporti
Logo delle ferrovie regionali lombarde
La Lombardia ha come centro dei propri trasporti il suo capoluogo: Milano, che ha una ferrovia suburbana costituita da 12 linee. La maggior parte dei trasporti lombardi su ferrovia sono gestiti da Trenord. Il Nord della Lombardia è servito anche dai treni suburbani del Canton Ticino ed esiste una fitta rete di treni regionali che unisce il territorio.
In Lombardia ci sono cinque linee di metropolitana: Quattro a Milano e una a Brescia. La città di Bergamo ha una metrotranvia, ossia un tram molto veloce con semafori asserviti, ossia dove il tram chiama il verde, e sede separata dalla strada dei veicoli.
In Lombardia ci sono tre importanti aeroporti: Malpensa, Linate e Orio al Serio.

Politica
La Lombardia è una Regione a statuto ordinario della Repubblica Italiana, anche se da più parti vengono richieste di maggiore autonomia.
Come tutte le Regioni italiane la Lombardia è organizzata con un sistema semipresidenziale, dove il Presidente, ad oggi Attilio Fontana, viene eletto insieme al Consiglio Regionale, l'organo che fa le leggi della Lombardia. Questo organo ha un Presidente, oggi Alessandro Fermi, e due vicepresidenti. Le decisioni vengono prese dalla Giunta, ossia l'insieme dei ministri regionali (assessori) della Regione guidati dal Presidente.
Nel 2017 quasi il 40% dei lombardi ha votato ad un referendum, insieme al Veneto, per chiedere più autonomia al governo italiano.
La Lombardia è vista come una roccaforte del centrodestra: È infatti dal 1995, ossia da quando i cittadini eleggono direttamente il Presidente, che nella Regione governa il centrodestra, con quattro mandati di Roberto Formigoni e uno di Roberto Maroni.

Cultura

Lingua
La lingua autoctona della Lombardia è il lombardo, con piccole minoranze che parlano piemontese ed emiliano.
Tuttavia, grazie alle politiche linguistiche dello Stato Italiano, l'italiano è sempre più diffuso in Lombardia, soprattutto nelle classi più giovani della popolazione.

Bandiera
Storicamente, la bandiera lombarda è una croce rossa su sfondo bianco, detta anche Croce di San Giorgio o di Sant'Ambrogio. Tuttavia oggi si usa come bandiera non ufficiale la rosa camuna, opera ispirata ad antiche incisioni nelle grotte e disegnata dal designer Bob Noorda.
La Croce, originariamente bandiera di Milano, è oggi presente negli stemmi di moltissimi comuni che hanno preso parte alla Lega Lombarda, come, per esempio Alessandria, Vercelli e Ivrea.

Siti UNESCO
La Lombardia è la regione italiana con più siti UNESCO in Italia: Nove.

Arte rupestre della Valle Camonica (Provincia di Brescia, 1979)  (*)
Santa Maria delle Grazie e Cenacolo Vinciano (Milano, 1980)
Villaggio operaio di Crespi d’Adda (Provincia di Bergamo, 1995)
Sacri Monti del Piemonte e della Lombardia (Province di Varese e Como, 2003)
Ferrovia Retica nel paesaggio dell’Albula e del Bernina (Sondrio, 2008)
Mantova e Sabbioneta (2008)
Monte San Giorgio (Provincia di Varese, 2010)
Palafitte dell’arco alpino (2011)
Centri di potere e culto nell'Italia Longobarda (Varese e Brescia, 2011)



Religione
Come in Italia, la religione più diffusa è quella cattolica.
La Regione Lombardia è laica, ma riconosce positivamente le religioni, nel proprio statuto.
Il Santo Patrono della Lombardia è Sant'Ambrogio, e una santa molto popolare, che porta i regali in molte province lombarde, è Santa Lucia.

Cucina
La cucina lombarda è vicina a quella della del resto del Nord Italia e del Canton Ticino. Piatti tipici lombardi sono:

La polenta
La cassoeula, zuppa di verze
La luganega
Polenta e osei, un dolce a base di farina di grano  (*)
El Pan de Mej (Pane di miglio)
La Torta di Pane
I Paccheri
Il Grana Padano e il Parmigiano Reggiano



Festa
La Festa Regionale della Lombardia si tiene il 29 di maggio, in ricordo della vittoria della Lombardia nella Battaglia di Legnano.