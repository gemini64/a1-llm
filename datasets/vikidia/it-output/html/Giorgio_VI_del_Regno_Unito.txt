Giorgio VI è stato re del Regno Unito, delle colonie britanniche d'oltremare ed Imperatore d'India.

Biografia
Nacque a Sandringham da re Giorgio V, allora duca di York, e dalla duchessa di York Maria di Teck, futura regina consorte. Regnò dall'11 dicembre 1936 al 6 febbraio 1952, giorno della sua morte. Gli successe al trono la figlia primogenita Elisabetta, avuta dall'unione con Elizabeth Bowes-Lyon, dalla quale ebbe anche una seconda figlia: la principessa Margaret, contessa di Snowdon. Nel 1949 fu riconosciuto capo del Commonwealth delle Nazioni dalle ex colonie britanniche. Fu l'ultimo Imperatore d'India.