La confettura è la mescolanza portata a consistenza gelificata appropriata di zuccheri e polpa di una o più specie di frutta e acqua, ed è un particolare tipo di conserva alimentare. Il frutto, a norma di legge, deve essere fresco, integro e sano, al giusto punto di maturazione, ben pulito e spuntato; sono equiparate al frutto le carote, le patate dolci, i cetrioli, le zucche, i meloni e i cocomeri. La confettura oltre a zuccheri, acqua e polpa di frutta, può contenere purea di frutta; per gli agrumi può essere ottenuta dal frutto intero, tagliato o affettato; la quantità di polpa o purea usata per la fabbricazione di 1 kg di prodotto non può essere inferiore a 350 g
La confettura extra deve contenere polpa non concentrata di frutta; in alcuni casi può essere ottenuta, parzialmente o totalmente, anche dalla purea; per gli agrumi può essere ottenuta dal frutto intero, tagliato o affettato; mele pere, meloni, cocomeri, uva, zucche, cetrioli e pomodori non possono essere usati mescolati ad altri per le confetture extra; la quantità di polpa usata per la fabbricazione di 1 kg di prodotto non può essere inferiore a 450 g. Con polpa di frutta s'intende la parte commestibile del frutto, eventualmente schiacciata e setacciata ma non ridotta in purea. La purea è la stessa cosa ma ridotta in poltiglia attraverso procedimenti meccanici. Sono ammessi vari tipi di spezie che variano di ogni tipo. Secondo la legge vigente, la confettura e la confettura extra possono essere fatte a partire da agrumi mentre la marmellata deve essere fatta a partire da agrumi con l'aggiunta di diversi liquidi.

La produzione
La produzione delle confetture avviene per taglio e cottura. Nel taglio la frutta per prima cosa viene tagliata in pezzi molto piccoli attraverso macchinari appositi che oltre  a sminuzzare direzionano i pezzi attraverso un canale che li porta nel punto dove avverrà la cottura. Il taglio avviene grazie a delle lame posizionate a rete o grazie a delle grattugie.  Per rimuovere la buccia, dei macchinari prendono il frutto e lo incastrano in un asse girevole in modo da poter appoggiare la lama e sbucciare il frutto.
La cottura della frutta avviene in appositi forni nel quale la frutta viene cotta assieme a dello zucchero per poi raffreddare e cuocere il tutto, spesso tre volte, per poi confezionare il tutto. Il tempo di cottura e il livello di calore dipendono dalla quantità e dal tipo di frutta.

Etimologia
Nella lingua corrente italiana i termini confettura e marmellata sono generalmente sinonimi, con la prevalenza di quest'ultima espressione. Tuttavia dal 1982, per effetto di una direttiva comunitaria, solo prodotti ottenuti da agrumi possono essere venduti nell'Unione europea con la denominazione di marmellata, mentre tutte le preparazioni con frutta differente devono essere chiamate confettura.

La marmellata
La marmellata è la mescolanza, portata a una consistenza gelificata appropriata attraverso la cottura, di acqua, zucchero e agrumi (mandarino, cedro, bergamotto, limone, arancia e pompelmo) L'agrume, a norma di legge, deve essere fresco, integro e sano, al giusto punto di maturazione ben pulito e spuntato. L'addensamento del composto ottenuto si ha durante il raffreddamento. Per chiarire cos'è una marmellata è stato emanato una direttiva nel 1992 che poi venne modificata nel 2004.

Etimologia
Marmellata viene dal portoghese marmeleiro ossia cotogno, una forma alterata del latino melimēla ossia mela dolce, che viene a sua volta dal greco antico: μελίμηλον ossia melímēlon ossia melo innestato nel cotogno.

La composta
La composta è un dolce di origine medievale, a base di frutta cotta in uno sciroppo di zucchero oppure vino e eventualmente mischiata assieme a delle spezie.
A differenza della confettura, la composta è generalmente più ricca di frutta e più povera di zucchero motivo per cui a un minore apporto calorico, inoltre viene cotta solo per pochi minuti al fine di mantenere il sapore della frutta fresca e deve essere consumata entro pochi giorni. Nella cucina moderna, la composta può essere preparata anche con verdure. La composta viene servita calda o fredda, e può accompagnare anche carne, formaggi o antipasti.

La confettura di kiwi
Il kiwi o kivi è una bacca commestibile utilizzata spesso per la produzione di confetture, infatti la ricetta originale della confettura di kiwi (per un vasetto) sarebbe: 1 mela, 200g di zucchero, 500g di zucchero e del succo di limone.
I Top 10 paesi di confettura di kiwi del 2019 sono: (dal più alto al più basso) Cina, Nuova Zelanda, Italia, Grecia, Iran, Cile, Turchia, Francia, Portogallo e Stati uniti.