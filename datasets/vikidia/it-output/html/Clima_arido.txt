Il clima arido è quel gruppo climatico caratterizzato dalla quasi assenza di piogge.

Caratteristiche
Il clima arido presenta scarsa piovosità, con meno di 250 ml di pioggia all'anno. Ciò determina la presenza di solo due ambienti in questo clima: il deserto e la steppa. Il clima arido è inoltre caratterizzato da una temperatura media che si aggira intorno ai 18°C e da forti escursioni termiche , che possono superare anche i 50°C.

Tipi di climi
Il clima arido, secondo la classificazione climatica di Koppen, viene indicato con la lettera B. Esso comprende diversi climi:

Clima desertico (nella classificazione climatica è indicato con BW): è tipico dei deserti, e la temperatura del mese più  freddo e uguale o superiore a 6°C. Si divide in:
Clima desertico caldo (nella classificazione climatica BWh): presenta una temperatura media annua superiore ai 18°C ed è caratterizzato da una forte escursione termica giornaliera. Si trova nel Sahara e nel Kalahari in Africa, deserti della Penisola Arabica, dell'Iran e del Pakistan in Asia,  nei deserti australiani e in quello di Atacama in Cile;
Clima desertico freddo (nella classificazione climatica BWk): presenta una temperatura media annua inferiore ai 18°C ed e caratterizzato da una grande escursione termica annua dovute alla distanza dal mare e alla presenza di monti che bloccano l'aria umida. Si trova nel deserto del Gobi in Mongolia e nella Patagonia in Sudamerica.

Clima steppico (nella classificazione è indicata con BS) è tipico delle steppe, e la temperatura del mese più rigido è uguale o inferiore ai 6°C. Si divide in:
Clima steppico caldo (nella classificazione climatica BSh);
Clima steppico freddo (nella classificazione climatica BSk).



Altri progetti