L’etologia è un ramo della biologia e studia il comportamento animale.
I tre padri di questo studio sono Karl von Frisch, Konrad Lorenz e Niko Tinbergen (nel Novecento).

Comportamento animale
Il comportamento di un animale è l'insieme delle risposte agli stimoli interni ed esterni a cui è sottoposto.
Un comportamento può essere studiato in due modi:

descrivendo come si comporta un animale in un preciso ambiente
studiando il perché l’animale si comporta in un determinato modo in un luogo scelto.


Non sempre specie imparentate hanno comportamenti simili, perché possono essersi evoluti in ambienti diversi. L'eco-etologia si occupa del comportamento animale osservandolo in natura in relazione ai fattori dell'ambiente in cui si è evoluto.
Esistono due tipi di comportamento: innato (trasmesso geneticamente dai genitori) o appreso (imparato durante lo sviluppo e legato all'ambiente in cui vive). Molto spesso istinto e apprendimento sono collegati tra di loro, come per esempio nella mamma gatta e nel cucciolo di gatto, nelle scimmie o nei cuccioli di orsi che apprendono e imparano giocando tra di loro.
Esistono sei forme di apprendimento:

per abitudine
per impressione oppure imprinting
per tentativi e errori
per condizionamento
per imitazione
per intuizione


L'imprinting è una forma di apprendimento che si sviluppa negli animali nelle prime ore di vita. Quando un cucciolo di animale vede per prima cosa un oggetto o un corpo che si muove, lo riconoscerà come mamma e lo seguirà per il resto della sua vita.