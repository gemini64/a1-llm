Lo zolfo è un elemento chimico della tavola periodica con numero atomico 16 e simbolo è S.
È un non metallo e il nome deriva dal latino sulpur che significa esattamente zolfo. La sua forma più nota e comune è quella cristallina di colore giallo intenso. È presente in molti minerali e si ritrova spesso puro nelle regioni con vulcani attivi.
Lo zolfo si presenta allo stato solido a temperatura ambiente, è di colore giallo e inodore.
È insolubile in acqua, solubile in solfuro di carbonio.

Dati

Nome: Zolfo
Classe: Lo zolfo appartiene agli "elementi nativi" ossia minerali costituiti da un unico elemento chimico, per esempio l'oro è formato esclusivamente da atomi di oro (Au).
Frattura: Concoide
Habitus Cristallino: Forma cristalli che spesso presentano un abito prismatico o piramidale.
Peso Specifico: 2,0-2,1
Durezza: 1,5-2,5
Lucentezza: Da resinosa a grassa.
Colore: Da giallo vivo a giallo bruno; polveri bianche
Sfaldabilità: molto debole in due direzioni.



Curiosità e cenni storici
Era già noto agli antichi e viene anche citato nella Genesi. Nel II secolo gli Egiziani usavano lo zolfo per sbiancare e per fabbricare pitture, Omero lo menziona come disinfettante, dal XII secolo viene usato come componente della polvere nera. I cinesi inventarono la polvere da sparo che è una miscela di nitrato di potassio, carbone e zolfo.

Dove si trova in natura
Lo zolfo è al tredicesimo posto nella scala delle abbondanze degli elementi e la percentuale sulla superficie terrestre è circa 0,052%. L'elemento compare sia allo stato elementare, sia nei composti in giacimenti sedimentari e vulcanici. È diffuso in forma di masse incrostanti intorno alle bocche vulcaniche.

Usi
Lo zolfo è una delle cinque materie prime di base dell'industria chimica oltre al sale, la calce, il carbone e il petrolio. Circa l'85% della produzione di zolfo serve per la produzione di acido solforico. Viene usato in forma pura per la produzione di gomme, fiammiferi, funghicidi, colori, preparati per medicinali, carta e in medicina.