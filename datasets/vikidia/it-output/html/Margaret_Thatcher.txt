Margaret Hilda Thatcher nata Roberts (Grantham, 13 ottobre 1925 – Londra, 8 aprile 2013), è stata una politica britannica.
Fu primo ministro del Regno Unito dal 4 maggio 1979 al 28 novembre 1990, la prima donna a ricoprire tale incarico. Per via della sua determinazione venne chiamata anche "la Lady di Ferro".
Dal 1975 al 1990 ha guidato il Partito Conservatore, al quale ha dato una forte impronta liberista. Le sue politiche, chiamate thatcherismo, prevedevano una forte liberalizzazione dell'economia, la privatizzazione di varie industrie, una riduzione dello stato sociale e del potere dei sindacati e una riduzione del debito pubblico. Queste politiche erano fortemente legate alle contemporanee politiche di Ronald Reagan.
Durante il suo governo ci sono stati i Troubles, ossia la rivolta dell'Irlanda del Nord, e la Guerra delle Falkland con l'Argentina.

Cronistoria

James Callaghan (1976-1979)
Margaret Thatcher (1979-1990)
John Major (1990-1997)