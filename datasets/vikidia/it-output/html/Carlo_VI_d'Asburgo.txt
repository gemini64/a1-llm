Carlo VI d'Asburgo fu Sacro Romano Imperatore, Arciduca d'Austria e Sovrano di Ungheria (col nome di Carlo III) dal 1711 fino alla sua morte, avvenuta nel 1740. Egli, durante la guerra di successione spagnola, fu pretendente al trono di Spagna (con il nome di Carlo III), poiché aveva intenzione di ristabilire l'impero universale del suo antenato, Carlo V. Carlo VI è noto per aver scritto la Prammatica Sanzione, attraverso cui gli succedette la figlia Maria Teresa in seguito all'estinzione maschile della dinastia degli Asburgo d'Austria.

Biografia



Carlo VI nacque a Vienna, in Austria, il 1° ottobre 1685. Egli era il secondo figlio di Leopoldo I d'Asburgo, e della sua terza moglie, Eleonora del Palatinato. Nel 1700, alla morte senza eredi del re spagnolo Carlo II, Carlo VI divenne pretendente al trono di Spagna. Così allo scoppio della guerra di successione spagnola (avvenuta nel 1701), i suoi alleati Sacro Romano Impero, Inghilterra, Paesi Bassi e Portogallo lo riconobbero re di Spagna col nome di Carlo III. Durante la guerra (1704-1711), Carlo cerco di imporre il suo dominio sul suolo spagnolo, ma ci riuscì solo in Catalogna. Nel 1711, alla morte del fratello Giuseppe I, Carlo divenne (nel 1711) imperatore del Sacro Romano Impero e ottenne tutti i territori asburgici. Due anni dopo, nel 1713, fu firmato il trattato di Utrecht, attraverso cui fu riconosciuto come sovrano spagnolo Filippo V di Borbone, poiché gli alleati di Carlo non tolleravano la rinascita di un impero universale. Comunque, Carlo, divenuto Sacro Romano Imperatore, continuo la guerra con la Francia, che terminò nel 1714, con la pace di Rastatt. Attraverso essa l'Austria di Carlo ottenne tutti i possedimenti spagnoli in Italia (Milano, Napoli e Sardegna) oltre che quelli fiamminghi (Paesi Bassi). In seguito, Carlo VI condusse una guerra contro l'impero ottomano (1716-1718), che terminò con la Pace di Passarowitz (1718) attraverso cui l'Austria ottenne il Banato, la piccola Valacchia e il nord della Serbia. Inoltre, Carlo VI, grazie alla quadruplice alleanza, nel 1720 ottenne la Sicilia in cambio della Sardegna che fu data al Ducato di Savoia. Ma verso la fine del suo regno la fortuna imperiale e austriaca iniziò a scemare. Infatti Carlo VI partecipo alla guerra di successione polacca, durante la quale sostenne l'ascesa al trono di Augusto III, ma alla fine fu battuto e dovette cedere Napoli e la Sicilia. In seguito, Carlo dovette combattere una nuova guerra contro i turchi (1737-1739), che gli costò la perdita dei territori acquisiti nel 1718, tranne il Banato. Carlo VI si spense a Vienna il 20 ottobre 1740, all'età di 55 anni.

Prammatica Sanzione

Carlo VI era l'ultimo discendente maschio, del ramo austriaco, di Carlo V. Per questo, egli si occupò di scrivere la Prammatica Sanzione (1713), attraverso cui lasciò i territori asburgici in eredità a sua figlia Maria Teresa d'Austria. Carlo VI cercò di raggiungere un accordo alle potenze europee in modo che il documento fosse accettato, e quando morì sembrò aver raggiunto il suo obbiettivo. Ma non fu così: Maria Teresa fu costretta a combattere la guerra di successione austriaca prima di potersi affermare in modo sicuro come erede del padre.

Galleria di immagini
<gallery widths="150" heights="130" perrow="4">
File:State portrait of Emperor Charles VI (1685–1740), by Studio of Jacob van Schuppen.jpg|Carlo VI, imperatore del Sacro Romano Impero.
File:PEAKE(1874) p409 Karl VI..jpg|Disegno dell'imperatore Carlo VI.
File:Die deutschen Kaiser Karl VI.jpg|Miniatura raffigurante Carlo VI.
File:Karl VI Litho.JPG|Litografia Di Carlo VI imperatore.
</gallery>

Altri progetti