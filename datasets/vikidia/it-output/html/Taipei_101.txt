Il Taipei 101 è un grattacielo di Taipei, capitale dello stato de facto di Taiwan.
È il sesto grattacielo più alto del mondo dopo il Burj Khalifa, la Tokyo Sky Tree, la Shanghai Tower, la Abraj Al-Bait Towers e il One World Trade Center.
Il nome di questo grattacielo deriva dal numero dei suoi piani, 101.

Progetto e realizzazione
Il Taipei 101 è stato progettato dallo studio di architettura C.Y.Lee & Partners sotto la guida dell'architetto Chung Ping Wang.
Esso ha una forma a "bambù" dove 8 moduli uno sopra l'altro si innalzano da un basamento piramidale. Sulle 4 facciate del basamento vi sono 4 enormi monete e vari simboli di felicità, mentre dei draghi d'acciaio decorano gli angoli.
La struttura è costituita da 8 colonne d'acciaio (due per ogni angolo) che dal 1º al 62º piano sono riempite di un cemento speciale; ogni 8 piani altre travi collegano le colonne.
Infine all'esterno è stata ancorata una griglia usata per costruire la facciata. Flessibilità e resistenza sono ottenute anche tramite una grande sfera di acciaio del diametro di 5,5 m che con le sue oscillazioni controbilancia le inclinazioni suscitate dai forti venti e dai terremoti.
Nel corso del 2008 il Burj Khalifa, non ancora ultimato, gli strappò il primato di grattacielo più alto del mondo.
Gli ascensori presenti nel grattacielo sono 63, dei quali la velocità massima arriva a circa 16 metri al secondo.

Occupazione
Gli uffici occupano quasi 200.000 m² e sono ogni giorno di circa 10.000 impiegati vi lavorano. Il garage può contenere fino a 1.839 auto e 2.990 moto. Alcuni degli ascensori sono a due piani e sono talmente veloci che possono portare i passeggeri dal piano terra all'89º piano in 39 secondi.

Curiosità

Nonostante il Taipei 101 sia stato ufficialmente dichiarato il grattacielo più alto del mondo, in realtà il suo primato venne superato dalla CN Tower di Toronto, che registra un'altezza di 553 metri. La differenza tra le due strutture è che, mentre il Taipei 101 è considerato un grattacielo, la CN Tower è considerata una struttura generica. Un altro grattacielo può essere considerato più alto: si tratta della Willis Tower di Chicago, alta 527 metri.