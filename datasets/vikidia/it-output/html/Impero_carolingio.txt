L'Impero carolingio fu l'impero fondato da Carlo Magno, che nacque il 25 dicembre 800 e cessò di esistere nel 887 con Carlo il Grosso.

Storia

Campagne di Carlo Magno
Il sovrano dei franchi Carlo Magno, dopo aver assunto il potere nel 771, promosse una serie di campagne che portarono all'espansione del suo regno: conquistò la Sassonia (772-804), dove attuò una politica di conversione al cristianesimo; e la Baviera, acquisita nel 788. Inoltre Carlo Magno, tra il 776 e l'801 proseguì l'opera incominciata da suo nonno Carlo Martello, cioè quella di sconfiggere i musulmani. Durante la guerra contro essi, il sovrano franco, nel 778 istituì la Marca di Spagna e nel 801 conquistò la città di Barcellona. In Italia, nel 774 l'esercito di Carlo espugnò Pavia, sconfiggendo così i Longobardi e conquistando tutto il loro territorio. In più, tra il 791 e il 795 i franchi combatterono contro gli Avari, sconfiggendoli e  ottenendo l'assoggettamento della Pannonia, destino che subì anche il Ducato di Benevento. Re Carlo creo così un regno che spaziava dai Pirenei al Danubio e dal Mar del Nord al Lazio settentrionale; inoltre, tutte queste imprese valsero al sovrano franco l’appellativo di “Magno”.

Incoronazione
Il primo a notare l'eccezionalità di Carlo e del suo regno fu Papa Leone III. Egli infatti voleva rendere il potente sovrano cattolico qualcuno al pari del Basileus bizantino: un imperatore. Così, durante la notte di Natale dell'800 Carlo Magno fu incoronato imperatore da Papa Leone III, che lo nominò imperatore romano; nacque così il Sacro Romano Impero (detto Impero carolingio in questa fase), cioè il successore dell'Impero romano.

L'impero dopo Carlo Magno
Carlo Magno morì nell'814, lasciando il trono a suo figlio Ludovico il Pio. Quest'ultimo però era diverso dal suo predecessore: la sua debole autorità esercitata sui territori da lui controllati costituì la principale minaccia per la sopravvivenza dell'impero. Così, nell'843 il vasto impero carolingio fu spartito tra i figli di Ludovico il Pio (mediante il trattato di Verdun), ovvero Lotario I, Ludovico II il Germanico e Carlo II il Calvo. Al primo toccò la Lotaringia, al secondo il regno di Germania e al terzo il regno franco.

Fine dell'impero carolingio
Anche se l'impero fu diviso in seguito al trattato di Verdun, la corona imperiale spettò a Lotario I. Alla morte di questi, gli succedette il figlio Ludovico II il Giovane. Quest'ultimo regnò fino all'875, anno in cui venne incoronato imperatore Carlo II il Calvo. Egli morì nell'887 e fu succeduto dall'ultimo imperatore carolingio, ovvero Carlo III il Grosso, figlio di Ludovico II il Germanico. La minaccia di incursioni  normanne e musulmane, avevano messo in difficoltà Carlo il Grosso, tanto che i Normanni assediarono  Parigi. In questa situazione fu costretto ad abdicare da un'aristocrazia che si rifiutava ormai di obbedirgli (887). Terminò così l'impero carolingio. In Francia l'ultimo re carolingio fu Luigi V, che governò fino al 987. La dinastia carolingia in Germania terminò nel 911 con Ludovico il Fanciullo. In Italia, Berengario I (che regnò fino al 924) fu l'ultimo discendente indiretto della dinastia.