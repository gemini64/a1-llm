Rappresentazione della Voyager 2
La Voyager 2 è una sonda spaziale per scopi scientifici, lanciata dalla NASA il 20 agosto del 1977. La sonda è ancora in attività e sta viaggiando al di fuori del sistema solare.

Missione della sonda
La missione era composta da due sonde gemelle, di cui faceva parte anche la Voyager 1, lanciata pochi giorni dopo. La missione principale della sonda era il sorvolo di Giove e Saturno per raccogliere dati sui loro campi magnetici e per scattare fotografie. In un secondo momento, sfruttando l'allineamento dei pianeti, la sonda venne fatta proseguire con lo scopo di sorvolare Urano e Nettuno. Il 25 agosto 1989 la sonda sorvolò Nettuno e venne quindi fatta proseguire verso il sistema solare esterno, continuando ad inviare dati fino ad oggi.

Voyager Golden Record
Il Voyager Golden Record è un disco grammofonico inserito in entrambe le sonde spaziali Voyager. Contiene suoni e immagini della vita e della cultura sulla Terra. Le istruzioni per accedere alle registrazioni sono incise sulla custodia del disco.

Galleria d'immagini
<gallery>
File:Voyager 2 in Launch Vehicle PIA21727.jpg|Il lancio della Voyager 2
File:Neptune storms.jpg|Nettuno fotografato dalla Voyager 2
Voyager 2 Testing PIA21736.jpg|La Voyager 2 in allestimento</gallery>