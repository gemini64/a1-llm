La forza di gravità è una forza che attrae qualunque cosa verso il centro della Terra. La forza di gravità è la forza che ci tiene attaccati al pianeta. La parola gravità deriva dal latino gravis, che vuol dire pesante. Maggiore è l'oggetto, maggiore è la forza di gravità che subisce.
La Terra attrae tutti gli altri oggetti verso il suo centro e per questo motivo ogni cosa che viene lasciata cadere si dirige verso il basso, con una accelerazione chiamata gravitazionale. Essa è uguale a 9,8 metri per secondo quadrato.
g = \frac{F}{m}

Il peso
La (forza di) gravità è chiamata anche forza-peso, perché determina il peso degli oggetti.
Mentre la massa di un corpo (la quantità di materia che lo compone) è la stessa ovunque, il peso dipende da dove il corpo si trova, perché la forza di gravità della Terra dipende dalla distanza del corpo dal centro della Terra. Ecco perché il peso di un oggetto diminuisce (anche se di poco) allontanandosi dalla Terra (ad esempio salendo su una montagna) e un uomo sulla Luna pesa circa sei volete in meno che sulla Terra.

Gravità nello spazio
La forza di gravità non solo ci tiene attaccati al pianeta terra ma tiene tutti i pianeti nella loro orbita solare. La legge di Gravitazione universale esprime in termini matematici la grandezza della forza che fa in modo che il Sole attragga i pianeti.



Isaac Newton
Isaac Newton scoprì che ogni oggetto dotato di massa (materia) esercita questa forza sugli altri corpi attraendoli.
Si racconta che un giorno nel 1666 lo studioso inglese stesse riposando sotto un albero quando una mela gli cadde in testa. Raccolto il frutto, Newton si domando in base a quale legge fisica tutti gli oggetti, in assenza di un sostegno, cadessero per terra. Quello fu il primo passo per teorizzare l'esistenza di una forza che non solo fa cadere a terra gli oggetti ma che permette a qualsiasi corpo presente sulla Terra di non fluttuare via: la forza di gravità.


La Luna
La Luna, che è più piccola della Terra, esercita una forza di gravità 6 volte inferiore a quella della Terra, per questo gli astronauti compiono grandi balzi.
Lo stesso corpo non ha il medesimo peso sulla Terra e sulla Luna perché la Terra è più "massiccia" e attira il corpo con una forza circa sei volte maggiore.
La Luna gira intorno alla Terra perché la Terra ha la forza di gravità maggiore alla Luna.