18px|bussola Disambiguazione – Se cercavi altri significati del termine, oppure cercavi un'altra persona, vedi la pagina Harry Potter e il calice di fuoco (disambigua)



Harry Potter e il calice di fuoco è un romanzo del 2000 della scrittrice britannica J. K. Rowling, il quarto di una serie di sette romanzi che ha come protagonista il mago Harry Potter.

Trama

La famiglia Weasley invita Harry ad andare con loro per vedere la finale della Coppa del Mondo di Quidditch. La partita viene disputata tra l'Irlanda e la Bulgaria. Dopo la partita, durante la serata, al termine dei festeggiamenti, il campeggio dove tutti i maghi si erano dati appuntamento viene attaccato da all'improvviso da un gruppo di Mangiamorte, seguaci di Voldemort. Harry trascorre il resto della sua vacanza insieme a Hermione e Ron alla casa della famiglia Weasley. Arrivato ad Hogwarts, durante il banchetto di benvenuto, Albus Silente avvisa gli studenti che è stato deciso di disputare nella scuola il leggendario Torneo Tremaghi. Questo torneo viene svolto tra le tre maggiori scuole di magia e stregoneria europee: Hogwarts (Regno Unito), Durmstrang (Bulgaria) e Beauxbâtons (Francia). Tale torneo consiste in tre prove che tre campioni, uno per ogni scuola, dovranno affrontare. Lo scopo principale della competizione è quello di approfondire i rapporti con altre persone di nazionalità diverse e valutare le capacità dei campioni. Harry è costretto a partecipare al Torneo, dove dovrà affrontare una serie di prove mortali. Alla fine del torneo per la prima volta si vede faccia a faccia con Lord Voldemort, tornato ad avere un corpo grazie a Peter Minus (Codaliscia), colui che tradì James e Lily Potter anni prima. Harry riuscirà a sottrarsi a Voldemort e a rimandare il loro scontro, non riuscendo però ad impedire la morte dell'amico Cedric Diggory per mano di Codaliscia.