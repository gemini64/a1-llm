Il latte arborea è un latte pastorizzato ad alta temperatura prodotto in Sardegna e utilizzato prevalentemente per la  realizzazione di dolci e dessert.

Dove si trova
Arborea è un centro cittadino marittimo nel quale di trova un’azienda avente il medesimo nome, che produce latte e derivati. Questa cittadina si trova nell'oristanese, più precisamente nel golfo di Oristano, in Sardegna.

Il latte secondo i produttori
Il latte è un alimento gustoso e prezioso, ideale da gustare a colazione con un cucchiaio di cereali o con i biscotti ma è anche un ingrediente fondamentale in cucina per la realizzazione di tante ricette sia dolci che salate. È per questo che la 3A (cooperativa di Arborea) dedica al latte una linea completa e molto variegata di prodotti pensati per soddisfare le esigenze di tutti.

Le diverse linee
Da questo latte nascono quindi i prodotti della linea Latte e Panna. All'interno della linea Arborea dedicata al latte troverete il latte intero, quello UHT a lunga conservazione, il latte scremato, il latte parzialmente scremato, il latte fresco e quello ad alta digeribilità indicato per le persone intolleranti al lattosio o per chi ha difficoltà a digerire.

Storia

1956: Nel primo decennio del dopo guerra, Arborea diventa un centro importante, grazie allo sviluppo di cooperative agricole e zootecniche. È questo il contesto in cui nasce la Cooperativa Assegnatari Associati Arborea, detta 3A.
1970: La Cooperativa guarda il futuro e punta su efficienze e modernità, introducendo gli imballaggi in tetra pack per il latte.
1989: Essi vogliono trasmettere la propria identità orgogliosamente sarda, a partire dalla grafica del nuovo slogan.
1998: La Cooperativa punta sul controllo e la certificazione di filiera, facendo della qualità il proprio punto di forza.
2000: L'azienda inaugura il nuovo stabilimento, dotato di soluzioni tecnologiche e di impiantistiche all'avanguardia che consentono la lavorazione e distribuzione di tutti i prodotti, sempre garantendo la massima qualità.
2012: In previsione della propria espansione in Asia, la Cooperativa Arborea rinnova la propria immagine e adotta il payoff "L'isola felice delle mucche" - "The happy island of cows".
2018: La Cooperativa si espande acquisendo la locale Fattorie Girau, specializzata nel settore ovino e caprino, la toscana Caplac e Trentinalatte.



Da dove arriva il latte
Arborea raccoglie circa il 90% del latte di vacca prodotto in tutta Sardegna, per un volume annuo di circa 180 milioni di litri di latte, garantito in tutte le fasi della filiera produttiva, grazie all’attento controllo degli standard qualitativi.
L'impatto ambientale dell'intero ciclo, è limitato al massimo, nel rispetto dell'ambiente e della vita del territorio.
La Cooperativa é una realtà produttiva lattiero-caseario molto importante, in quanto ogni giorno raccoglie nell'unico stabilimento di produzione di Arborea una media di 495mila litri di latte, prodotto in stalle specializzate, che contano circa 50 mila capi di bovini di razza Frisona e Brown Swiss, allevati con mais, triticale, loietto, ed erba medica coltivati nella zona.

I mercati internazionali
Si scrive Arborea, si legge Sardegna. Non c'è abitante di quest'isola che non sia cresciuto con il latte della storica Cooperativa nata dalla bonifica delle terre di Arborea, che ancora oggi vanta una copertura del territorio regionale oltre il 90% per quanto riguarda il latte fresco ed è il 63% per UHT.
Si scrive Arborea, (da qualche anno) anche in cinese. Perché è proprio la Cina il paese su cui la Cooperativa ha deciso di far leva per le proprio politiche di internazionalizzazione. Parole di Gianfilippo Contu "partecipando a vari summit internazionali sul settore lattiero-caseario, è emerso come la Cina sia il paese che presenta non solo un significativo incremento demografico, ma anche una previsione di crescita costante del PIL. In altre parole in Cina c'è tanta popolazione e tanti consumatori ricchi che possono permettersi di spendere".