Madera, in portoghese Madeira, è un arcipelago formato da isole vulcaniche, situato a 545 km dalla costa dell'Africa, nell'oceano Atlantico. L'arcipelago costituisce una regione autonoma del Portogallo.

Geografia
L'arcipelago di Madera nell'oceano Atlantico evidenziato in verde.
L'arcipelago ha una superficie complessiva di 828 km², ed è costituito dalle due isole maggiori di Madera e Porto Santo e da cinque isole minori disabitate. Il capoluogo è Funchal, comune situato nell'isola di Madera.

Isola di Madera
È l'isola maggiore, con una superficie di 741 km². Il maggior numero degli abitanti dell'arcipelago si trovano su quest'isola; solo il capoluogo conta circa 112,000 (*)  abitanti. In parte dell'isola sono presenti dei boschi, chiamati di Laurisilva, dichiarati patrimonio dell'umanità dall'UNESCO.

Isola di Porto Santo
Ha una superficie di circa 42 km² e conta 5,483 (*)  abitanti. Il principale centro abitato è Vila Baleira, situato nel sud-est dell'isola. L'attività principale dell'isola è il turismo balneare.