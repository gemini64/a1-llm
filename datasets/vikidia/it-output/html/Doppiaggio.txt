Il doppiaggio è il procedimento tecnico mediante il quale si sostituisce la parte parlata di un prodotto cinematografico, televisivo o d'animazione. La persona che esegue questo tipo di attività è chiamata doppiatore. Il doppiaggio viene eseguito perlopiù per l'adattamento linguistico di un prodotto, che dalla lingua originale viene appunto doppiato nelle varie lingue dei Paesi in cui esso viene distribuito.