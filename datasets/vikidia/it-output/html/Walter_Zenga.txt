Walter Zenga è un allenatore di calcio ed ex calciatore italiano, di ruolo portiere.

Carriera

Club

Dopo essere cresciuto nelle giovanili dell'Inter, viene ceduto in prestito alla Salernitana, al Savona ed alla Sambenedettese. Nel 1982 rientra all'Inter, dove conquisterà il posto da titolare e dove giocherà fino al 1994, vincendo uno scudetto, una Supercoppa Italiana e due Coppe UEFA. Si trasferisce poi alla Sampdoria, dove giocherà per due stagioni, per poi passare al Padova in Serie B. Chiude la carriera negli Stati Uniti nel N.E. Revolution.

Nazionale

Conta 58 presenze con la Nazionale italiana. Nel 1990 conquista il terzo posto nel Mondiale giocato in casa.

Allenatore

Dopo aver allenato il N.E. Revolution nella stagione 98-99, allena i dilettanti del Brera, squadra milanese. Dal 2002 allena il Național Bucarest, in Romania. Nella stagione 2004-05 passa ad allenare l'altra squadra di Bucarest, la Steaua. Nella stagione 2005-06 allena la Stella Rossa Belgrado, in Serbia. La stagione dopo si trasferisce in Turchia, dove allena il Gaziantepspor. nel 2007 allena l'Al-Ain, negli Emirati Arabi Uniti, per poi trasferirsi nuovamente a Bucarest per allenare un'altra squadra della città, la Dinamo. Nella stagione 2008-09 allena per la prima volta nella Serie A italiana, sedendo sulla panchina del Catania. Nella stagione successiva allena il Palermo. Nel 2010 allena l'Al-Nassr, in Arabia Saudita, per poi trasferirsi nuovamente negli Emirati Arabi sulla èpanchina dell'Al-Nasr. Nel 2013 allena l'Al-Jazira, sempre negli Emirati Arabi. Dopo una parentesi alla Sampdoria nel 2005, torna negli Emirati Arabi, allenando l'Al-Shaab.

Statistiche

Presenze e reti

Con l'asterisco sono indicate le stagioni in prestito.