La dinastia dei Borbone di Napoli, detta anche Borbone delle Due Sicilie, è uno dei rami italiani della famiglia Borbone, casa reale del Regno di Sicilia citeriore (Regno di Napoli) e del Regno di Sicilia ulteriore (Regno di Sicilia), nel 1816 unificati come Regno delle Due Sicilie.

Storia
Un secondo ramo fu quello dei Borbone di Napoli: i "Borbone della Real Casa delle Due Sicilie", fondato nel 1734 dal figlio di Filippo V di Spagna e di Elisabetta Farnese, il già citato Carlo di Borbone. Asceso quest'ultimo al trono di Spagna (1759) con il nome di Carlo III, dopo un governo a Napoli che passò alla storia per le sue riforme riparatrici di malanni secolari, gli succedette il figlio terzogenito Ferdinando IV di Napoli (III di Sicilia), che, tornò in possesso dei due Regni in seguito al Trattato di Casalanza firmato presso Capua del 20 maggio 1815, li unificò nel dicembre 1816 e assunse il nome di Ferdinando I delle Due Sicilie e regnò lungamente fino al 1825, tranne che per due brevi interruzioni, sulla parte continentale del regno, nel 1799 (Repubblica Partenopea) e nel 1806-1815 (regni di Giuseppe Bonaparte e di Gioacchino Murat).
A lui seguirono fino al 1860, anno in cui il Regno delle Due Sicilie fu annesso al Regno di Sardegna, Francesco I (1825-1830), Ferdinando II (1830-1859) e Francesco II (1859-60), ultimi sovrani che guidarono il regno meridionale d'Italia, prima dell'Unità.

Cronologia della dinastia

Carlo (1716 - 1788), Re di Napoli e della Sicilia dal 1734 al 1759
Ferdinando IV (1751 - 1825), Re di Napoli e III di Sicilia dal 1759 al 1815, diviene Re delle Due Sicilie col nome di Ferdinando I dal 1816 al 1825
Francesco I (1777 - 1830), Re delle Due Sicilie dal 1825 al 1830
Ferdinando II (1810 - 1859), Re delle Due Sicilie dal 1830 al 1859
Francesco II (1836 - 1894), Re delle Due Sicilie dal 1859 al 1860, quando viene esiliato
Alfonso (1841 - 1934), Conte di Caserta dal 1841, Capo della Real Casa e Duca di Castro dal 1894 al 1934
Ferdinando Pio (1869 - 1960), Duca di Calabria dal 1894 al 1934, Capo della Real Casa e Duca di Castro dal 1934 al 1960
Ranieri (1883 - 1973), Capo della Real Casa e Duca di Castro dal 1934 al 1973.
Ferdinando (1926 - 2008), Duca di Calabria dal 1934 al 1973, Capo della Real Casa e Duca di Castro dal 1973, sposa nel 1949 Chantal de Chevron-Villette (1925 - 2005)
Carlo (1963), Duca di Noto dal 1963 al 1973, Duca di Calabria dal 1973, sposa nel 1998 Camilla Crociani (1971). Ha avuto due figlie: Maria Carolina, Duchessa di Palermo (2003) e Maria Chiara, Duchessa di Capri (2005).

I Re di Spagna di Borbone e altre casate europee, ignorando l'ingresso nella sua Real Casa di questo ramo, riconoscono come attuale Capo della Real Casa Borbone delle Due Sicilie il cugino S.A.R. il Principe Pietro (1968) Infante di Spagna e Duca di Calabria e la sua discendenza in linea maschile, avendo Carlo, Duca di Noto, solo discendenza femminile.