Superman è un personaggio dei fumetti creato nel 1933 negli Stati Uniti da Jerry Siegel e Joe Shuster pubblicato dalla casa editrice DC Comics a partire dal 1938 nella rivista Action Comics. (*)
È il primo supereroe della storia dei fumetti ed è soprannominato Uomo d'Acciaio (Man of Steel) o Uomo del domani (The Man of Tomorrow). In italiano, il personaggio è stato chiamato in passato con il nome di Nembo Kid.

Storia
Superman (il cui vero nome è Kal-El) è l’unico abitante superstite del lontano pianeta Krypton, distrutto a causa di un cataclisma. Prima dell’esplosione, i suoi genitori lo lanciano nello spazio con un razzo, sperando che possa sopravvivere su un altro pianeta. Giunge quindi sulla Terra, nella piccola cittadina americana di Smalville, dove viene adottato dai coniugi Jonathan e Martha Kent e ribattezzato Clark Kent. Mentre Krypton orbita attorno ad un sole rosso, grazie all'esposizione che il corpo di Kal-El ha con il sole giallo che irradia la Terra acquisisce degli straordinari poteri come il volo, una forza sovrumana, una super velocità e l'invulnerabilità.
Grazie all'educazione e al senso di responsabilità infuso dai suoi genitori adottivi, Clark/Kal-El decide di utilizzare i suoi poteri a fin di bene. Terminati gli studi universitari si trasferisce a Metropolis, dove diventa un giornalista di successo del Daily Planet, conosce il futuro amore della sua vita (la collega Lois Lane) e assume ufficialmente l'identità di Superman. Nessuno è a conoscenza che Superman e Clark sono la stessa persona. (*)

Nemici
Moltissimi i nemici con cui Superman si deve confrontare dall'inizio delle sue avventure. (*)

Lex Luthor: nel corso degli anni, Luthor è stato un uomo d’affari corrotto, uno scienziato pazzo, un supercriminale assoluto, megalomane e conquistatore del mondo ed è stato anche una volta eletto presidente degli Stati Uniti. La sua motivazione che lo spinge a minacciare Superman è dimostrare che lui è il migliore e che tutti gli altri, incluso l’Uomo d’Acciaio, sono sotto di lui.
Brainiac: un’intelligenza aliena con una mente fredda e calcolatrice, un corpo quasi indistruttibile, sempre riparabile e una sete senza rivali di conoscenza e potere.
Bizarro: Bizarro è una versione distorta di Superman: nella sua prima versione è un alieno proveniente da un pianeta chiamato Bizarro World (cubico anzichè sferico), è poi divenuto nelle ultime interpretazioni un clone fallito di Superman, creato da Lex Luthor.
Parassita: una creatura in grado di assorbire le capacità e i poteri di altri super esseri, compreso Superman.
Doomsday: una creatura gigantesca e feroce, originaria del pianeta Krypton come Superman. Quando tenta di distruggere Metropolis Superman gli si oppone, e muoiono entrambi durante lo scontro. Successivamente torneranno in vita entrambi.



Comprimari
Nella sua doppia veste di giornalista e supereroe, Superman ha molti amici e colleghi.

Jonathan e Martha Kent: i genitori adottivi di Clark/Superman, e fonte d'ispirazione per l'eroe. Vivono a Smalville.
Lois Lane: è la fidanzata storica e poi sposa di Clark Kent, unica insieme ai suoi genitori adottivi a conoscere il segreto della sua doppia identità. Vive e lavora a Metropolis, al Daily Planet.
Jimmy Olsen: è amico e collega di Clark. È il fotografo ufficiale del Daily Planet.
Perry White: è il capo di Clark, direttore del Daily Planet.
Supergirl: originariamente il personaggio si chiamava Kara Zor-El/Linda Davers, era la cugina di Superman e proveniva anche lei da Krypton, spedita sulla Terra nelle stesse modalità di Kal-El. Nella versione più recente è una creatura che può assumere le sembianze di qualsiasi essere umano, e dopo aver temporaneamente acquisito quelle di Superman stesso, è divenuta Supergirl.
Batman: l'alter ego di Bruce Wayne, altro celebre supereroe della DC Comics, è il miglior compagno di avventure di Superman e fondatore originale insieme a lui del supergruppo Justice League. Nel corso del tempo Batman e Superman verranno a conoscenza reciprocamente delle loro rispettive doppie identità.




Storie celebri
In oltre 70 anni di pubblicazioni, Superman è stato protagonista di alcune storie divenute celebri.

Crisi sulle Terre Infinite: in questa storia ci sono diverse versioni di Superman: uno più anziano, una più giovane e quella più adolescenziale di Superboy. Insieme a tutti gli altri personaggi della DC Comics queste tre versioni combattono per salvare il multiverso (tutti gli infiniti mondi paralleli) dalla minaccia dell'Anti-Monitor. Questa storia è celebre perché muoiono alcuni personaggi come Flash e Supergirl.
La Morte di Superman: Superman muore insieme ad uno dei suoi più terribili nemici, Doomsday. Successivamente ritorna in vita grazie alla tecnologia aliena di Krytpon. (*)
Kryptonite: la storia del celebre materiale roccioso proveniente dal pianeta Krypton, e unico punto debole dell'Uomo d'Acciaio.
Superman, Man Of Steel: la storia delle origini aggornate di Superman, dal suo arrivo sulla Terra alle prime avventure nei panni dell'Uomo d'Acciaio.
Il matrimonio di Superman: dopo decenni di storie Superman convola a nozze con la sua collega, la giornalista Lois Lane.



Galleria
Superman interpretato da alcuni dei più famosi disegnatori americani nel corso dei decenni.
<gallery>
File:Supes1.jpg|miniatura|Disegnato da Dan Jurgens
File:Supes2.jpg|miniatura|Disegnato da Steve Rude
File:Supes3.jpg|miniatura|Disegnato da Ross Andru
</gallery>