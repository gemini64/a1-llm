L'urna e la scheda per il voto
La riforma costituzionale Renzi-Boschi è stata una proposta per modificare la Costituzione italiana presentata dal premier Matteo Renzi e dal ministro Maria Elena Boschi nel 2014, approvato dal Parlamento italiano ad aprile 2016 e respinto dal popolo in un referendum il 4 dicembre 2016.

Testo costituzionale
I cambiamenti di questa riforma sarebbero stati:

La Camera dei deputati diventava più importante del Senato della Repubblica
Il Senato sarebbe diventato rappresentanza delle Regioni
Le Regioni a statuto ordinario avrebbero perso potere, tranne nella rappresentanza delle minoranze linguistiche
Abolizione delle Province, tranne quelle autonome di Trento e Bolzano
Obbligo di discussione delle leggi proposte dal popolo con 150'000 firme: Prima erano 50'000 ma il Parlamento non era obbligato a discuterle
Abolizione del CNEL, ente che propone leggi sul lavoro
Clausola di supremazia che avrebbe permesso allo stato di fare leggi di competenza delle Regioni



Argomenti
Gli argomenti principali del sì erano:

Approvazione più veloce delle leggi
Risparmio economico con la riduzione degli stipendi e l'abolizione delle Province


Gli argomenti principali del no erano:

Riforma non condivisa da più partiti come la costituzione originale
Danneggiamento di regioni ricche come la Lombardia ed il Veneto
Troppo potere nelle mani di una sola Camera



Referendum
La legge italiana permette di fare un referendum sulle riforme costituzionali, se lo chiedono deputati, senatori o 500'000 cittadini. Sia i parlamentari che 500'000 cittadini lo hanno chiesto, e il governo lo ha fissato al 4 dicembre 2016.
Il referendum ha visto un'affluenza di circa il 65%, e ha vinto il no con il 60%. Le uniche regioni in cui ha vinto il sì sono Toscana, Emilia-Romagna e la Provincia autonoma di Bolzano.
Il risultato ha portato Renzi a lasciare la carica di primo ministro, sostituito poi dal suo ministro degli esteri Paolo Gentiloni

Risultati