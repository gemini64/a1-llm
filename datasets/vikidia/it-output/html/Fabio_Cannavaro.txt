Fabio Cannavaro è un allenatore ed ex calciatore Italiano di ruolo difensore, campione del mondo con la Nazionale italiana e vincitore del Pallone d'oro nel 2006.

Carriera

Club
Inizia la sua carriera nel Napoli, squadra della sua città, con cui esordisce in Serie A nel 1993. Nel 1995 si trasferisce al Parma, dove resta per 7 stagioni vincendo due Coppe Italia, una Supercoppa Italiana e una Coppa UEFA. Passa poi all'Inter nel 2002, per poi andare alla Juventus nel 2004, vincendo uno scudetto che venne però revocato a causa dello scandalo di Calciopoli. Nel 2006 viene acquistato dal Real Madrid, dove resta per 3 stagioni vincendo 2 campionati spagnoli e una Coppa del Re. Nel 2009 torna per una stagione alla Juventus, prima di trasferirsi nel Al-Ahli, negli Emirati Arabi Uniti, dove chiuderà la carriera.

Nazionale
Con la Nazionale Under-21 ha vinto due campionati europei di categoria nel 1994 e nel 1996. Nel 2006 diventa campione del mondo, vincendo i mondiali giocati in Germania, nei quali è capitano.

Allenatore
Nel 2013 diventa vice allenatore dell'Al-Ahli, negli Emirati Arabi. Nel 2014 si trasferisce in Cina per allenare il Guangzhou Evergrande. Nel 2015 allena l'Al-Nassr in Arabia Saudita, per poi tornare in Cina nella stagione successiva per allenare il Tianjin Quanjian. Nel 2017 torna sulla panchina del Guangzhou Evergrande dove rimarrà fino al 2021, venendo contemporaneamente nominato Commissario Tecnico della Nazionale cinese ad interim nel 2019. Nel 2022 allena per la prima volta in Italia, sedendo sulla panchina del Benevento, in serie B.

Statistiche

Presenze e reti