L'assegno circolare è un titolo di credito che contiene la promessa incondizionata di una banca di pagare a vista ad una persona una somma di denaro disponibile presso di essa al momento dell'emissione. È un mezzo bancario di pagamento molto sicuro perché garantito dalla banca che lo ha emesso. Infatti, per ottenerlo, bisogna versare l'importo o chiedere l'addebito sul proprio conto corrente.
L'assegno circolare si differenzia dall'assegno bancario perché:

non è necessario possedere un conto corrente per utilizzarlo
il suo pagamento è garantito dalla banca
è una promessa di pagamento mentre l'assegno bancario è un ordine di pagamento
può essere incassato entro 30 giorni dall'emissione
deve sempre riportare il nome del beneficiario