Pac Man
Pac-Man è un celebre videogioco ideato da  Tohru Iwatani, programmatore della Namco.
Conosciuto con il nome giapponese Pakkuman, Pac-Man è arrivato nelle sale giochi nel 1980. Diventò subito molto popolare e nel giro di pochi anni, sotto l'etichetta della Namco, ne pubblicarono versioni per console e computer. Ancora oggi è molto popolare.

Schema di gioco e intermezzi
Il gioco consiste nel guidare una creatura sferica gialla all'interno di un labirinto, facendogli mangiare i puntini disseminati sul percorso ed evitando di farsi toccare dai quattro fantasmi che la inseguono.
Per facilitare il compito ci sono negli angoli delle speciali pillole ("Power Pills") che ribalteranno la situazione facendo diventare i fantasmi blu e per 10 secondi si può andare a caccia di punti mangiando i fantasmi (i fantasmi non possono essere mangiati più di una volta per pillola ed una volta fagocitati tornano alla base, al centro del labirinto, sotto forma di occhi per poi riformarsi e ritornare a inseguire Pac-Man).
Una volta mangiati tutti i pallini si avanza di livello (praticamente uguale a quello prima); le varie fasi sono intervallate da scenette umoristiche che vedono come protagonisti Pac-Man e il fantasma Akabei (noto anche come Blinky):

Dopo il secondo livello: Akabei insegue Pac-Man fino a sparire dallo schermo,Successivamente riappare

di colore blu inseguito da un Pac-Man gigante.

Dopo il quinto livello: Akabei insegue Pac-Man attraverso tutto lo schermo, ma il suo vestito rimane

impigliato in una trappola finendo strappato e scoprendo le sue gambe nude.

Dopo il nono livello, il dodicesimo e diciassettesimo livello :Akabei,con un lembo del suo vestito rattoppato, insegue come al solito Pac-Man attraversando lo schermo. Akabei riappare nudo in direzione opposta trascinando dietro di sé il suo vestito lacerato.



Punteggio
Mentre si gioca ogni cosa che Pac-Man riesce a mangiare viene contata sotto forma di punti che danno una vita extra ogni 10 000 punti permettendo anche di accedere alla categoria dei giocatori più abili.
nel livello ci sono 240 palline che anch'esse valgono dei punti (dieci a pallina, per un totale di 2400 punti più le power pills che ne valgono cinquanta ad una) si possono anche ottenere punti bonus mangiando i fantasmi resi vulnerabili dalle power pills: al primo fantasma fagocitato si ottengono 200 punti ed il punteggio raddoppia ogni volta che sene mangia uno fino ad arrivare a 1600.
C'è anche un'altra possibilità per accrescere il punteggio: per due volte in ogni livello appare un icona,che per la maggior parte delle volte raffigura un frutto, al centro del labirinto, che può far crescere il punteggio se si riesce a mangiarla.
Queste icone speciali e il loro punteggio variano in base al livello:

Ciliegia, 100 punti
Fragola, 300 punti
Arancia, 500 punti
Mela, 700 punti
Uva, 1000 punti
La Flagship di Galaxian, 2000 punti
Campana, 3000 punti
Chiave, 5000 punti


Il punteggio massimo raggiungibile a questo gioco è 3 333 360 che è definito "perfact score" ed è impossibile superarlo perché un bug nel livello 256 impedisce di migliorarlo.
Il primo ad aver raggiunto questo record è stato Billy Mitchell nel 1999 e l'ultimo è stato David Race il 4 gennaio 2012.

Storia


«Eravamo al posto giusto al momento giusto, col gioco giusto»   (Thomas Nieman, vicepresidente del marketing della Midway Games.)



L'idea
L'origine di Pac-Man è piuttosto singolare. Sembra infatti che l'idea soggiunse a Tohru Iwatani durante una cena con degli amici guardando una pizza a cui era stata tolta una fetta.
Dopo qualche mese dalla cena, il 22 maggio del 1980, venne alla luce il primo Pac-Man.
Il gioco venne commerciato dal Giappone con il nome di Pac Pac che in giapponese vuol dire chiudere e aprire la bocca.
Il nome sarà cambiato poi in Pac-Man nell'agosto dello stesso anno per via della comercializzazione negli Stati Uniti.