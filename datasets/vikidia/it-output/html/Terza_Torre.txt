La Terza Torre o Il Montale è una delle tre torri che dominano su Città di San Marino.
Il Montale è caratterizzato da una forma slanciata e una pianta pentagonale. Fino al XIII secolo la Terza Torre era un fortilizio staccato dalle altre due rocche e fu collegato ad esse nel 1320 da una muraglia.
La Torre era molto importante nelle lotte contro i Malatesta che possedevano il vicino castello di Fiorentino.
Tre restauri hanno salvaguardato la torre nel corso dei secoli, precisamente nel 1743, 1817 e 1935, quest'ultimo ha restituito alla fortezza la sua forma originaria.
Nella Torre c'è una prigione profonda sei metri e alla quale si può accedere solo dall'alto.
Al contrario delle altre due torri, non è accessibile al pubblico, ma offre comunque ai visitatori un suggestivo panorama.