La Dorsale del Pacifico orientale riconoscibile in rosso.
La Dorsale del Pacifico orientale è una catena montuosa sottomarina situata nell'oceano Pacifico, a circa 3,200 km al largo delle coste sudamericane. È una conseguenza dell'attività vulcanica e geologica che avviene tra la placca pacifica ad ovest ed altre placche tettoniche. La catena montuosa ha inizio a sud, vicino all'Antartide e si estende fino al golfo della California, nel Nord America. Nella sua sezione meridionale, a sud della Nuova Zelanda, è conosciuta come Dorsale Pacifico-Antartica.