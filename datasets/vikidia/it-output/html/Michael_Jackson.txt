Michael Jackson (nome completo: Michael Joseph Jackson) è stato un cantautore e ballerino statunitense. Universalmente riconosciuto come il re del pop, è entrato nel Guinness dei primati per essere l'artista con il maggior successo commerciale di tutti i tempi. Nel corso della sua carriera ha venduto oltre un miliardo di dischi in tutto il mondo e ha conquistato in tal modo il record di dischi venduti, condiviso con i Beatles e Elvis Presley.

Biografia

Michael Jackson nasce il 29 agosto del 1958 nella città di Gary, in Indiana negli Stati Uniti d'America. Michael viene avviato alla musica dai genitori, anche loro musicisti. Ha iniziato la sua carriera a cinque anni come leader del gruppo di famiglia, i Jackson 5 che ottengono un grande successo. Nel 1970 firmano il loro primo contratto con la casa discografica Motown Records. Nel 1971 la canzone ABC vince il premio come miglior brano pop dell'anno. Tuttavia la vita in famiglia non è sempre facile: il genitore è un "padre-padrone" violento che spesso picchia i figli. Nel 1978 Michael partecipa come attore al film The Wiz con la cantante Diana Ross. Un anno dopo esce il primo album da solista dal titolo Off the Wall. Nel 1982 esce il secondo album da solista: Thriller, che viene accompagnato da un innovativo video dalla durata di 15 minuti. Dopo qualche anno Michael appare in pubblico con la mascherina medica sul volto e e si sottopone a molte operazioni di chirurgia plastica per schiarire il colore della pelle colpita da vitiligine (malattia che fa apparire nel corpo macchie bianche). Sempre nei 1985, Jackson e Lionel Richie scrivono il singolo We are the world e coinvolgono i più grandi artisti mondiali e il ricavato verrà dato alle popolazioni dell'Africa. I suoi concerti sono attesi in tutto il mondo e richiamano decine di migliaia di fan. Michael canta e balla sul palco accompagnato da ballerini, coristi e giochi di luci. Jackson viene accusato di molestie sessuali nei confronti di un bambino ma si difende e nega tutto e si risolse con un accordo tra Michael e il genitore. Lui sposò Lisa Marie Presley, la figlia di Elvis Presley, ma poco dopo il matrimonio finisce. Michael si risposa nel 1997 con la sua infermiera dalla quale avrà due figli. Nel 2003 Jackson è accusato di nuovo di molestie verso dei minori ma, dopo un lungo processo, nel 2005 lo dichiarano non colpevole. Nel marzo del 2009 Michael partecipa a Londra a una conferenza stampa durante la quale presenta il suo nuovo tour mondiale previsto per l'estate. Ma il tour non inizierà mai perché il 25 giugno Michael Jackson muore improvvisamente nella sua casa di Los Angeles.

Discografia

Got to Be There (1972)
Ben (1972)
Music & Me (1973)
Forever, Michael (1975)
Off the Wall (1979)
Thriller (1982)
Bad (1987)
Dangerous (1991)
HIStory: Past, Present and Future - Book I (1995)
Blood on the Dance Floor: HIStory in the Mix (1997)
Invincible (2001)