Mappa del Mar Caspio
Il Mar Caspio è un mare chiuso situato fra l'Europa e l'Asia. Al mar Caspio vengono attribuiti contemporaneamente gli appellativi di lago e mare con la sua estensione di 370.000 km². È la più grande massa d'acqua chiusa della Terra, ed è spesso classificato come il più grande lago del mondo. Le sue sponde bagnano Russia, Iran, Turkmenistan, Kazakistan e Azerbaijan. I principali immissari sono i fiumi Volga, Ural, Kura e Terek. Non ha emissari, per questo è definito un bacino endoreico.