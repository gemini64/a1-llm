Joseph Levitch (*) , conosciuto come Jerry Lewis, è stato un attore e regista statunitense.

Biografia
La sua carriera artistica ebbe inizio negli anni quaranta. A partire dal 1946, ha formato con l'attore Dean Martin una coppia di grande successo, sia televisivo che cinematografico. È ricordato principalmente per la sua mimica facciale, che lo rese uno degli attori comici più apprezzati al mondo. Ha preso parte come attore a più di 70 film, in molti dei quali è stato anche il regista. Durante la carriera ha ricevuto numerosi riconoscimenti, tra cui un Leone d'Oro alla carriera (1999) ed il Premio Oscar nella speciale categoria "Premio umanitario Jean Hersholt" (2009) (*) .