Un'equazione è un'uguaglianza tra due espressioni algebriche e verificata solo per alcuni valori assegnati all'incognita.
Il  segno di uguaglianza separa la parte a sinistra del segno di uguale, che si chiama primo membro, da quella a destra del segno di uguale, che si chiama secondo membro.
5x=10
5x è il primo membro  10 è il secondo membro
5(2x-1)=x^2
5(2x-1) è il primo membro ed x² è il secondo membro

Grado di un'equazione
Il grado di un'equazione corrisponde alla massima potenza con cui compare l'incognita. Se l'incognita compare con potenza 1, l'equazione è di primo grado. Se compare con potenza 2, è di secondo grado e così via...
es.: 5x=10 primo grado

Equazioni equivalenti
Due o più equazioni si dicono equivalenti quando ammettono le stesse soluzioni.

Primo principio di equivalenza
Il primo principio di equivalenza dice che sommando o sottraendo ad entrambi i membri di un'equazione lo stesso numero o lettera, si ottiene un'equazione equivalente a quella data.

Legge del trasporto
Si può spostare qualsiasi termine da un membro all'altro semplicemente cambiandolo di segno, ottenendo un'equazione equivalente.

Soppressione dei termini uguali
Se nei due membri appare lo stesso termine, esso può essere eliminato, ottenendo un'equazione equivalente.

Secondo principio di equivalenza
Moltiplicando o dividendo entrambi i membri di un'equazione per uno stesso numero (diverso da 0) o lettera, ottengo un'equazione equivalente a quella data.

Prima conseguenza
Cambiando di segno entrambi i membri si ottiene un'equazione equivalenti.

Seconda conseguenza
Se in un'equazione si trovano termini con coefficienti frazionari, essi si possono trasformare in interi moltiplicando tutti i termini di ogni membro dell'equazione per il minimo comune multiplo di tutti i termini a coefficiente frazionario dell'equazione

Discussione di un'equazione
Una volta ridotta l'equazione alla forma tipica, normale o ridotta che si esprime con ax=b, possiamo procedere alla sua risoluzione scrivendo x=\frac{b}{a}. La discuteremo a seconda di ciò che otteniamo:

a ≠ 0 e b = 0
Se a ≠ 0 e b = 0 oppure b ≠ 0, si otterrà x=\frac{0}{a}e l'equazione può considerarsi determinata

a = 0 e b ≠ 0
Se a = 0 e b ≠ 0, si otterrà x=\frac{b}{0}, quindi una divisione impossibile e l'equazione si dirà impossibile.

a = 0 e b = 0
Se a = 0 e b = 0, si otterrà x=\frac{0}{0}, ovvero una divisione indeterminata e l'equazione si dirà indeterminata, quindi ci troveremo di fronte ad una identità.