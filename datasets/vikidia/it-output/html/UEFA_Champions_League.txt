18px|bussola Disambiguazione – Se cercavi altri significati del termine, oppure cercavi un'altra persona, vedi la pagina Champions League


L'UEFA Champions League, detta semplicemente Champions League, chiamata Coppa dei Campioni fino al 1992, è il più prestigioso torneo internazionale calcistico in Europa per squadre di club. Il torneo è organizzato annualmente dall'UEFA e assegna il titolo di Campione d'Europa. La squadra vincitrice acquisisce il diritto a partecipare alla Supercoppa europea ed alla Coppa del mondo per club.

Storia
Nella stagione calcistica 1955-1956 venne giocata la prima edizione della Coppa dei Campioni, alla quale presero parte, su invito, sedici formazioni provenienti dalle principali federazioni calcistiche europee ad eccezione delle squadre inglesi, la cui federazione non riteneva il nuovo torneo all'altezza della patria del calcio. Il Real Madrid si dimostrò da subito la squadra più forte del continente, vincendo le prime cinque edizioni. La prima squadra italiana a fregiarsi del titolo di Campione d'Europa fu il Milan, che vinse la coppa nel 1963. Le altre squadre italiane riuscite nell'impresa sono l'Inter e la Juventus. Inizialmente il torneo prevedeva doppi turni a eliminazione diretta, mentre dal 1991 sono state introdotte una o più fasi a gironi. Nel 1992 la competizione mutò il suo nome nell'attuale UEFA Champions League. Fino al 1997 partecipavano esclusivamente le squadre vincitrici dei rispettivi campionati nazionali di massima serie. Dagli anni novanta i requisiti per la partecipazione al torneo furono cambiati ed estesi ad alcune squadre classificatesi seconde nel proprio campionato nazionale e successivamente anche alle terze e quarte classificate delle prime nazioni della classifica UEFA.

Albo d'oro
Il trofeo
Il Milan con la Coppa dei Campioni-Champions League vinta nel 2003