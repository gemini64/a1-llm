Un sito web è detto wiki quando i contenuti sono sviluppati in collaborazione tra tutti coloro che vi hanno accesso, e gli utenti possono aggiungere, modificare o cancellare contenuti, utilizzando un linguaggio di markup semplificato o un editor di testo online.
Il software wiki è nato nello schema di progettazione di comunità web come una soluzione per scrivere e discutere linguaggi relativi al mondo del software di programmazione. Il Portland Pattern Repository è stato il primo wiki, ideato da Ward Cunningham nel 1995. Cunningham ha inventato il nome e il concetto wiki e ha prodotto la prima implementazione di un motore wiki.
Alla fine del '900, i wiki sono stati considerati come una strada promettente per sviluppare le basi di una conoscenza pubblica e privata ed è stato questo potenziale a ispirare il progetto dell'enciclopedia di Wikipedia che è stata lanciata all'inizio del 2001.
Attualmente la Wikipedia in lingua inglese è il più grande wiki, seguita da quella cebuana, lingua parlata nelle Filippine.