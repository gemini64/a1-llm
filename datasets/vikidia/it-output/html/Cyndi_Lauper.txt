Cynthia Ann Stephanie Lauper, nota come Cyndi Lauper, è una cantautrice, compositrice, attrice e doppiatrice statunitense.

Biografia
Iniziò la carriera come componente di diverse cover band. Alla fine degli anni Settanta ha fondato il gruppo Blue Angel, che si sciolse pochi anni dopo. Raggiunse la notorietà nel 1983 con il suo primo album da solista: She’s so unusual, grazie al quale vinse un Grammy come miglior artista emergente. Cyndi Lauper è diventata un'icona della musica pop grazie a brani come: Girls just want to have fun e Time after time. Ha recitato in diversi film cinematografici, debuttando nel 2006 in teatro in un remake di The threepenny opera. Tra i suoi album più famosi si ricordano: True colors del 1986, A night to remember del 1989, Hat full of stars del 1993 e Bring ya to the brink del 2008. Ha avuto esperienze come doppiatrice dal 1989 al 2014.