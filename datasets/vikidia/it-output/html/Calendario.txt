Il calendario è un sistema adottato dall'uomo per calcolare o suddividere vari periodi di tempo.
Ciascuna Nazione adotta un proprio calendario ufficiale per definire proprie le festività. La maggior parte dei paesi dell'Europa e del continente americano adottano il calendario gregoriano. La Cina e la maggior parte dei paesi orientali adottano il calendario cinese, mentre l'India adotta il calendario indiano. In alcuni paesi musulmani viene adottato il calendario islamico, mentre Iran e Afghanistan adottano il calendario persiano. Esistono calendari particolarmente legati alla religione, come il calendario giuliano adottato dalle Chiese ortodosse, o il calendario ebraico adottato in Israele.
Le unità di tempo su cui si basano i calendari sono ricavate dall'osservazione del Sole e della Luna.