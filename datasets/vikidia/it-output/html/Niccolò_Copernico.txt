Mikołaj Kopernik, chiamato in lingua italiana Niccolò Copernico, fu un astronomo polacco famoso per aver portato all'affermazione la teoria eliocentrica, la quale sosteneva che i corpi celesti ruotassero attorno al Sole.

Biografia
Copernico nacque a Toruń, nella Prussia Reale, una provincia del Regno di Polonia. Studiò diritto presso l'Università di Bologna ed ebbe come maestro il noto umanista Urceo Codro. Occorse attendere sino al 1536 perché i suoi studi potessero essere conosciuti in Europa. Sin da subito la sua opera ebbe immediata notorietà negli ambienti accademici. La sua teoria, che propone il Sole al centro del sistema di orbite dei pianeti componenti il sistema solare, si contrappone alla teoria opposta: il geocentrismo, che voleva invece la Terra al centro del sistema.