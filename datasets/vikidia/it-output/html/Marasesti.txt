Il Mausoleo di Marasesti.
Marasesti (in rumeno Mârâșești, in tedesco Maraschesti) è una città che si trova in Romania, nel distretto di Vrancea, nella regione della Moldavia. Secondo il censimento del 2007, conta 12.559 abitanti.

Storia
Nei pressi della città ha avuto luogo una delle più importanti operazioni militari che l'esercito rumeno abbia mai svolto durante la prima guerra mondiale, la battaglia di Mârâșești, combattuta tra l'esercito rumeno e quello tedesco tra il 6 agosto e il 3 settembre 1917. L'esercito rumeno vinse con l'appoggio dell'esercito russo. Nella città così venne costruito il Mausoleo di Mârâșești dove vennero messi i resti dei caduti durante la battaglia, venne inaugurato il 18 settembre 1938.

Contrattacco tedesco
Prima di iniziare l'attacco, si credeva che la battaglia si sarebbe svolta a Nămoloasa. Entrambi gli schieramenti avevano circa 1 milione di soldati. Il maresciallo August von Mackensen lancia il contrattacco il 6 agosto e costringe le truppe russe alla ritirata (alleati dell'esercito rumeno).

La battaglia
Il mese successivo, le armate tedesche insieme ad alcune unità austriache, combatterono contro l'armata rumena. La battaglia durò fino all'8 settembre.
La Romania perse più di 27.000 uomini , mentre la Germania ne perse 47.000. La Romania perse anche una donna militare che si chiamava Ecaterina Teodoroiu che è stata uccisa da una mitragliatrice alla fine dello scontro.