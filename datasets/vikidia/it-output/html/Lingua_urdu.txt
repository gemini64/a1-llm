L'urdu, o urdù (nome nativo اردو), è una lingua indoeuropea del gruppo delle lingue indoiraniche, parlata in Pakistan, India e Figi (*)  (*) .

Distribuzione geografica
La lingua urdu - parola di origine turco-mongola il cui significato è "accampamento" (specificatamente, quello imperiale) - è attualmente la lingua nazionale del Pakistan e lingua ufficiale dell'amministrazione nazionale indiana - insieme con lo hindi e l'inglese. Il numero dei suoi parlanti di nazionalità indiana è però maggiore rispetto a quelli pakistani.

Storia
La storia di questa lingua è molto complessa. Essa va situata all'interno delle vicende politiche e più genericamente culturali che hanno interessato l'India negli ultimi cinque secoli. La lingua ha la sua origine nell'India nord-occidentale diventata dominio musulmano conseguentemente agli attacchi turco-mongoli del XIII secolo; da lì, più avanti viene parlata anche a Deccan ("daccani urdu"), che si manterrà vivo nel corso del tempo; l'area in cui resta lingua principale nell'uso è comunque l'India nord-occidentale.
Si svilluppò nell'Asia meridionale al tempo del Sultanato di Delhi e dell'Impero Mogul (1200-1800), con influenze persiane, turche, ed arabe.