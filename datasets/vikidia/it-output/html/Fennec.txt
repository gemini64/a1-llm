Il fennec, anche conosciuto come volpe del deserto, è una piccola volpe che popola tutti i deserti del Nord Africa escluse le coste.

Descrizione

È il più piccolo canide del mondo, ed è alto in media 20 cm con un peso intorno a 1 kg. È lungo circa 35 cm, con una coda di 25 cm. Le orecchie sono solitamente molto lunghe, anche 15 cm, e servono a disperdere il calore, oltre ad aiutare l'udito. Il pelo, color sabbia, lo aiuta a mimetizzarsi e a riflettere la luce del sole. Le zampe sono fornite di lunghi peli spessi che gli impediscono di scottarsi sulla sabbia rovente.

Comportamento
ll fennec è un mammifero notturno che vive in grandi e profonde tane scavate sotto la sabbia. Vive in branchi formati da una decina di individui, ed è un animale curioso e intelligente.

Dieta
Durante la notte va a caccia di piccoli roditori, insetti e rettili. Il fennec ricava l'acqua dalle sue prede, ma in caso di necessità può nutrirsi di bacche e foglie.

Riproduzione

I cuccioli vengono alla luce in primavera dopo una gestazione dalla durata di circa 50 giorni e per il primo mese di vita si nutrono esclusivamente di latte materno.

Addomesticazione
Il fennec è l'unica volpe che si può ritenere parzialmente addomesticabile. Possono venire allevati come dei normali cani domestici, ma sono molto abili nel scappare. I fennec addomesticati hanno il carattere in alcuni punti simile a quello dei cani domestici, sono infatti socievoli, nonostante siano molto attivi, tanto da poter stancare velocemente un cane di piccola taglia. In alcuni stati è però illegale possedere un fennec, tra cui l'Italia, in quanto ritenuto un animale pericoloso.

Curiosità


Il nome "fennec" deriva da una parola araba che significa volpe.



Come per la Volpe artica, alcuni studiosi ritengono il fennec membro del genere Vulpes, mentre altri lo ritengono membro del genere Fennecus



È chiamato dai nomadi "folletto del deserto" per via del suo carattere e dell'abitudine e sparire velocemente sottoterra quando si sente osservato.