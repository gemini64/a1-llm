L'apparato tegumentario svolge le funzioni di rivestimento, espulsione, termoregolazione, attività sensoriale e protezione dell'organismo. Nei vertebrati è costituito dalla pelle e dagli annessi cutanei.

Epidermide
L'epidermide è la zona più esterna della pelle. Alla sua base ci sono numerosi strati di cellule che si riproducono continuamente spostandosi verso gli strati più esterni per sostituire quelle che muoiono e si staccano (causando ad esempio, la forfora). Nell'epidermide si possono riconoscere più strati, dal basso verso l'alto:

strato basale
strato spinoso
strato granuloso
strato corneo