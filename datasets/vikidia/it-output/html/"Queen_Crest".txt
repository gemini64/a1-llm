Freddie Mercury, diplomato alla Ealing Art College di Londra, realizzò lo stemma ispirandosi allo stemma reale del Regno Unito. Questo perché voleva che il simbolo evocasse l’eleganza, il patriottismo e la regalità appartenenti al Paese stesso.
Il logo venne realizzato prima del 1973, data in cui uscì il loro primo album.
Freddie Mercury, per rappresentare sé stesso e i componenti del gruppo utilizzò i segni zodiacali.
I due Leoni rappresentano Roger Taylor e John Deacon, Brian May è rappresentato con il segno del cancro e Freddie Mercury è rappresentato da due fate che simboleggiano il segno della vergine.
Al centro dello stemma si trova la Q, che sta per Queen (=regina) e per il nome stesso della band, che racchiude la corona reale della sovrana britannica.
Tutti gli elementi sono infine sovrastati da una grande fenice con le ali spiegate.