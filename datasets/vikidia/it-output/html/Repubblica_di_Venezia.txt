La Serenissima Repubblica di Venezia, abbreviata in Repubblica di Venezia, fu uno Stato indipendente situato nell'Europa meridionale, esistito tra il 697 e il 1797.

Storia
La Nazione veneziana nacque nel 697 sotto forma di Ducato. Nel 751 si rese autonomo dall' Impero bizantino. Nel corso dei secoli si affermò come grande potenza navale e commerciale, rafforzando il dominio sull'Adriatico. Fino al XIV secolo la Repubblica fu in conflitto con Genova per la supremazia sul mar Mediterraneo. Nel 1797 cessò di esistere a seguito del Trattato di Campoformio, che sancì la sua cessione da parte di Napoleone all'Impero austriaco.

Geografia
Nel periodo di massima espansione, il territorio della Repubblica di Venezia comprendeva parti delle odierne regioni italiane della Lombardia, del Veneto, del Friuli-Venezia Giulia e dell'Emilia-Romagna. Comprendeva inoltre parti degli odierni Stati della Croazia, della Slovenia, del Montenegro, dell'Albania e della Grecia, oltre all'isola di Cipro.

Ordinamento dello stato
La Repubblica di Venezia era governata dal Maggior Consiglio, il quale deteneva il potere sovrano. Al vertice del Consiglio vi era il Doge.