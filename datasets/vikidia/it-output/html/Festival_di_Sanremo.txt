Il Festival della Canzone Italiana di Sanremo, o più comunemente Festival di Sanremo, è una manifestazione musicale che ha luogo ogni anno a Sanremo, in Italia, a partire dal 1951. Il Festival è anche un programma televisivo, trasmesso dalle reti Rai.

Storia
Mike Bongiorno e Tony Renis al Festival nel 1963. Renis fu l'organizzatore dell'edizione del 2004.
Nella prima edizione del 1951 soltanto tre interpreti si avvicendarono a cantare le canzoni in gara. La manifestazione si è svolta nel Salone delle Feste del Casinò di Sanremo fino al 1976, e, dall'anno successivo, nel teatro Ariston. Solamente nel 1990 si tenne in un'altra sede: nel PalaFiori del nuovo Mercato dei Fiori di Sanremo, in occasione della 40ª edizione. A esso ha preso parte, in veste di concorrente, ospite o compositore, la quasi totalità dei nomi celebri della canzone italiana. Il cantante vincitore e la rispettiva canzone, acquisiscono il diritto a partecipare all'Eurovision Song Contest.
Il Festival di Sanremo è stato trasmesso dalla RAI fin dalla sua nascita, dal 1951 al 1954 solo via radio e a partire dal 1955 in televisione. La prima edizione trasmessa a colori fu quella del 1973, la prima edizione trasmessa con il sistema del digitale terrestre è stata quella del 2004.

Formula

Pur essendosi susseguite continue modifiche alla sua formula, il Festival consiste essenzialmente in una competizione tra brani selezionati nei mesi precedenti da una commissione, che valuta le candidature pervenute. Le canzoni candidate devono essere state composte da autori italiani con testi in lingua italiana (o anche in uno dei vari dialetti regionali italiani). Le canzoni in gara vengono proposte in prima assoluta, quindi mai eseguiti pubblicamente in precedenza, pena la squalifica dal Festival.

Edizioni




I giovani
Un giovane Eros Ramazzotti, vincitore della prima edizione della categoria "Giovani" nel 1984, poi vincitore assoluto del Festival nel 1986.
Al festival, oltre alla categoria "Big" o "Campioni", viene disputata una gara tra giovani emergenti, chiamata talvolta "Nuove proposte", istituita nel 1984. Di seguito l'elenco dei vincitori di questa categoria:



Premi accessori

Il Festival assegna altri premi accessori, di seguito elencati (*) :

Premio della Critica del Festival della canzone italiana "Mia Martini"
Premio "Sergio Bardotti" per il miglior testo
Premio Sala Stampa Radio-TV-Web "Lucio Dalla"
Premio Lunezia per il valore musical-letterario
Premio "Giancarlo Bigazzi" alla miglior composizione musicale
Premio "Enzo Jannacci" NuovoIMAIE alla migliore interpretazione
Premio "CoReCom" sulla violenza contro le donne



Presentatori
Da sinistra: Pippo Baudo, Mike Bongiorno, Corrado ed Enzo Tortora. Tutti e quattro hanno presentato il Festival; Baudo e Bongiorno sono i presentatori che hanno condotto più edizioni nella storia.