La regione del Sistema Solare occupata dalla Fascia di Kuiper, evidenziata in marrone
La Fascia di Kuiper è una regione del sistema solare che si estende oltre l'orbita di Nettuno. Si tratta di una fascia costituita da corpi minori del sistema solare, simile alla Fascia principale degli asteroidi, ma 20 volte più estesa e da 20 a 200 volte più massiccia. Inoltre, mentre la Fascia principale è costituita in gran parte da asteroidi di natura rocciosa, gli oggetti della Fascia di Kuiper sono composti principalmente da sostanze congelate, come ammoniaca, metano e acqua. Nella fascia sono stati scoperti oltre 1.000 oggetti, e si pensa che ne possano esistere oltre 100.000. Il più grande è Plutone e il più massiccio è Eris, scoperto nel 2005.

Pianeti nani
All'interno di tale fascia sono compresi dei pianeti nani, di seguito elencati:

Plutone (un tempo considerato pianeta, ma declassato nel 2006 a pianeta nano)
Eris
Makemake
Haumea