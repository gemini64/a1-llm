Sassofono baritono
Il sassofono, saxofono, o semplicemente sax, è uno strumento musicale a fiato. Il sassofono appartiene alla famiglia dei legni poiché, nonostante il corpo dello strumento sia normalmente di metallo, ha tra i suoi antenati il flauto ed il clarinetto da cui ha ereditato la struttura ma non il materiale.

Storia

Il belga Antoine Joseph Sax cercò per gran parte della sua vita di perfezionare gli strumenti a fiato: inventò dispositivi per migliorarne l'intonazione, il suono e la facilità di esecuzione. Dopo essersi concentrato sui clarinetti, Sax costruì uno strumento che univa l'imboccatura ad ancia semplice del clarinetto e il corpo dell'oficleide, uno strumento della famiglia degli ottoni di forma conica e dotato di un sistema di chiavi simile al clarinetto, all'oboe e al flauto traverso. Il 21 marzo 1846, Sax depositò il suo brevetto del sassofono.

Tipi di sassofono


Sassofono subcontrabbasso in si♭
Sassofono contrabbasso in do
Sassofono contrabbasso in mi♭
Sassofono basso in si♭
Sassofono baritono in mi♭
Sassofono tenore in si♭
Sassofono C melody (C-Melody sax) in do
Sassofono contralto o "alto" in mi♭
Sassofono mezzo-soprano in fa
Sassofono soprano in do
Sassofono sopranino in mi♭
Sassofono sopranissimo in si♭