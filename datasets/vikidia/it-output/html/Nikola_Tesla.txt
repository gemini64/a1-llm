Nikola Tesla è stato un fisico, ingegnere ed inventore serbo naturalizzato statunitense.

Biografia
Nacque a Smiljan, nell'Impero austro-ungarico, oggi divenuto territorio serbo. La sua attività scientifica si è svolta tra la fine del XIX secolo e gli inizi del XX secolo. Dopo aver lavorato in varie industrie elettriche a Parigi e Budapest, nel 1884 emigrò negli Stati Uniti ottenendo la cittadinanza e fondando poi un laboratorio di ricerche elettrotecniche a New York. Tesla è riconosciuto come uno dei più importanti scienziati del suo tempo, in particolar modo per il suo lavoro ed i suoi contributi nel campo dell'elettromagnetismo. Durante gli anni della sua attività di inventore, ottenne 280 brevetti in 26 nazioni diverse. Tra le sue invenzioni si ricordano la bobina di Tesla (trasformatore a risonanza elettrica) e la turbina di Tesla. Inoltre furono particolarmente importanti le ricerche da lui intraprese sulle correnti ad alta frequenza e ad altissima tensione.

Invenzioni di Tesla