Corrado Mantoni, in arte semplicemente Corrado, è stato un conduttore televisivo, attore e cantante italiano.

Biografia

Iniziò la sua carriera artistica in radio, ed è considerato il primo conduttore ufficiale della radio italiana, dove lavorò per oltre quarant'anni. In radio annunciò eventi storici come la fine della seconda guerra mondiale o la vittoria della repubblica al referendum del 1946. Fu inoltre autore di numerosi programmi televisivi, firmati con lo pseudonimo di Corima. Svolse anche l'attività di attore, anche se in maniera marginale. Tra il 1976 ed il 1996 incise anche 4 album e 5 singoli, con canzoni perlopiù indirizzate a bambini e giovanissimi. Insieme a Mike Bongiorno e Raimondo Vianello è considerato uno dei padri fondatori della televisione italiana.
Ha anche condotto Il pranzo è servito e La corrida, programmi tv passati alla storia.