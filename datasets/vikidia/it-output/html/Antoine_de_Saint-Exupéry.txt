Antoine Jean Baptiste Marie Roger de Saint-Exupéry, conosciuto semplicemente come Antoine de Saint-Exupéry, è stato uno scrittore ed aviatore francese.

Biografia

È famoso soprattutto per essere stato l'autore del famoso romanzo Il piccolo principe, ma anche per i suoi racconti sul mondo dei primi voli aerei, tra i quali Volo di notte, Terra degli uomini e L'aviatore. Divenne pilota con il suo servizio nella scuola militare di Strasburgo nel 1921. Vinse vari premi letterari durante la sua vita, in Francia come all'estero. Durante la seconda guerra mondiale si arruolò nell'aeronautica militare francese come aviatore. La sua morte in volo, avvenuta sul finire della guerra, durante un volo sopra il mar Mediterraneo al largo di Marsiglia, restò per molti anni misteriosa.

Il ritrovamento dell'aereo

Il 7 aprile 2004, la stampa francese ha riportato con grande evidenza la notizia del ritrovamento del suo aereo, al largo dell'Île de Riou. In molti però sostengono che quello ritrovato non fosse il suo aereo, visto che a bordo erano piazzate delle mitragliatrici, anziché una cinepresa e una macchina fotografica per la ricognizione.