Antonio Lucio Vivaldi, noto come Antonio Vivaldi, è stato un compositore e violinista italiano del barocco, soprannominato "Il prete rosso".

Biografia
Antonio Vivaldi nasce a Venezia nel 1678 e con l'aiuto del padre, Gian Battista Vivaldi, si dedica presto alla musica, diventando un violinista. Quando diventa sacerdote, nel 1703, prende il soprannome di "Prete Rosso" per via del colore dei suoi capelli. Dopo un po' inizia a non celebrare la messa per motivi di salute. Entra così come insegnante di violino e di  composizione nell'Ospedale della Pietà (una sorta di orfanotrofio in cui vengono assistite ed educate bambine orfane). Qui rimane per più di trent'anni, scrivendo la maggior parte della sua musica proprio per le studentesse della scuola. Formò, inoltre, la prima orchestra tutta al femminile.

La produzione musicale


Antonio Vivaldi ha scritto oltre 450 concerti di cui 250 dedicati al suo strumento: il violino. Altri concerti sono stati scritti per altri strumenti come ad esempio il flauto e il mandolino.
Solo nell’ottocento gli studiosi si interessarono alle sue composizioni perché si accorsero che bach adottò alcune caratteristiche musicali che Vivaldi utilizzava nelle sue opere come la forma a ritornello.
Scrisse molta musica sacra come il Gloria in re Maggiore e il Concerto per mandolino in do Maggiore.
Vivaldi utilizza quasi sempre la struttura in tre movimenti (allegro – adagio – allegro), con alternanza di ritornelli orchestrali nei movimenti veloci, mentre il movimento lento centrale consente al cantante solista di cantare più liberamente.

Quando lavorava come insegnante di musica  all’Orfanotrofio Pio Ospedale della Pietà a venezia scrisse delle composizioni vocali di grande successo che venivano cantate dalle orfane dell’istituto stesso.
Scrisse anche molta musica dedicata a nobili e principi del suo tempo.

Vivaldi nella cultura di massa

Vivaldi appare in diverse pellicole cinematografiche ed è citato
diverse volte nella musica leggera dei nostri tempi.
Appare, ad esempio, nel romanzo L'affare Vivaldi, un romanzo scritto nel 2015 da Federico Maria Sardelli.  Vivaldi inoltre è un personaggio che appare nel romanzo Stabat Mater di Tiziano Scarpa. A Vivaldi è anche intitolato un cratere sul pianeta Mercurio.
Nel cinema Vivaldi appare come personaggio principale in "Rosso Veneziano un film del 1989.
Al compositore veneto è stato dedicato un film nel 2006 Antonio Vivaldi, un prince à Venise diretto da Jean Louis Guillermou.
Un celebre gruppo italiano, i Rondò Veneziano, si sono ispirati alla musica di Vivaldi trasformandola in musica leggera. L’artefice di questo esperimento è Gianpiero Reverberi che fondò il gruppo nel 1970.