Rachel Carson è stata una biologa e zoologa statunitense, autrice di molti libri tra cui Primavera silenziosa (Silent Spring) che ha riscosso un grande successo negli USA. Ha lanciato il movimento ambientalista.

Biografia

Rachel Carson è nata nel 1907 da una piccola famiglia di campagna nella Pennsylvania e da bambina, grazie alla madre, imparò molto su campi e boschi. Studia l'inglese e la scrittura creativa, ma presto inizia a studiare la biologia marina. Sapeva scrivere così bene che era capace di "rendere gli animali nei boschi o nelle acque, dove vivono, come se fossero vivi". Si diploma nel 1929 al Pennsylvania College for Women con la lode. Continua gli studi alla Johns Hopkins University, nonostante alcune difficoltà finanziarie, e si laurea in zoologia nel 1932.
Per molti anni insegna zoologia alla Johns Hopkins e alla Università del Maryland e poi continua gli studi per il dottorato al Laboratorio di Biologia Marina in Woods Hole, nel Massachusetts. La sua situazione finanziaria peggiora nel 1932 quando muore il padre, lasciandole il compito di prendersi cura della madre anziana. Perciò non riesce a continuare  degli studi per il dottorato, ma scrive una tesi per un master universitario intitolata "Lo sviluppo del pronefro durante lo stadio embrionale e larvale del pesce gatto (Ictalurus puncatatus)". Successivamente trova lavoro presso il Dipartimento della Pesca degli USA come scrittrice scientifica. Nel 1936 diviene la seconda donna assunta a tempo indeterminato dal Dipartimento Statunitense per la Pesca come biologa marina.
Dalla metà degli anni quaranta comincia a essere preoccupata per l'uso dei nuovi fitofarmaci, in particolare il DDT. "Più cose imparo sull'uso dei pesticidi, più divento preoccupata" scriverà più tardi cominciando a fare ricerche per quello che divenne il suo lavoro più famoso: "Primavera Silenziosa". "Quello che ho scoperto era che tutto ciò che era importante per me come naturalista veniva maltrattato, e che non c'era nient'altro di più importante che io potessi fare".
Lavorerà su questo libro fino alla morte esplorando le connessioni ambientali: scopre, infatti, che nonostante un biocida abbia come scopo l'eliminazione di un organismo, i suoi effetti si risentono attraverso la catena alimentare, e quindi per avvelenare un insetto si finisce per avvelenare altri animali e esseri umani.
Inizia a scrivere un libro perché gli editori a cui si era rivolta non erano interessati a pubblicare un articolo: una sua amica, Olga Owens Huckins, dal New England, che possedeva una santuario per uccelli, le aveva scritto in una la lettera che il santuario era stato spruzzato col DDT dal governo e le chiedeva di usare la sua influenza con le autorità governative per avviare un'indagine sull'uso dei fitofarmaci. Lei decide, visto che gli editori non erano interessati, di scrivere" Silent spring" a puntate sul New Yorker dal giugno 1962 scrivendo anche di danni genetici per l'essere umano se vi è esposizione prolungata alle sostanze nocive.
Il libro verrà pubblicato il 27 settembre dello stesso anno, data considerata l'inizio del movimento ambientalista, e per questo sarà attaccata dalle industrie chimiche: le multinazionali investono addirittura 250.000 dollari per far perdere credibilità al libro! Ma il presidente Kennedy istituisce un comitato scientifico consultivo: le analisi di Charson sono giuste! Sarà Nixon nel 1972 a vietare il DDT, produzione e utilizzo, negli USA.
Muore di cancro due anni dopo lasciandoci il dovere e la responsabilità di continuare sempre a riflettere sul progresso scientifico.


Filmografia
Video educativi online:

La primavera silenziosa di Rachel Carson
La nascita dell'ambientalismo
Rachel Carson and the Origin of Scientific Environmentalism
Rachel Carson's Fight for the Environment