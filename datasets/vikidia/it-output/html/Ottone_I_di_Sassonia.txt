Ottone I di Sassonia, conosciuto anche come Ottone il Grande, fu il fondatore e il primo imperatore del Sacro Romano Impero.

Biografia

Re di Germania



Nato nel 912, Ottone divenne re di Germania nel 936, in seguito alla morte del padre Enrico I.  Intanto, nel 938, i nobili tedeschi, guidati dal fratellastro di Ottone, Tangmaro, insorsero, ma il re tedesco riuscì a domare la ribellione e suo fratello fu ucciso. Inoltre Ottone, durante il suo regno, dovette gestire le insurrezioni del fratello Enrico, che tentò di impossessarsi del trono. Ottone, in più, strappò la Lotaringia ai francesi (942) , consolidò la Germania e fece della Borgogna un Ducato del suo regno (947). Intanto incominciò l'espansione verso est, durante la quale si ebbe la cristianizzazione degli Slavi, con la costruzione di tre monasteri nel 948. Così facendo Ottone ingrandì il suo, il cui confine orientale fu portato fino all'Oder. Nel 951, Ottone scese in Italia per contrastare il re Berengario II, che aveva reso prigioniera la moglie del suo predecessore, Adelaide. Ottone riuscì a sconfiggere l'avversario e si fece proclamare re d'Italia, unendosi in nozze con la liberata Adelaide. L'anno seguente lasciò il regno in vassallaggio allo stesso Berengario. Nel 955 Ottone, con il suo esercito, riuscì a sconfiggere gli ungari durante la Battaglia di Lechfeld: ciò rappresento un'importante tappa per l'Europa,  perché i magiari rinunciarono alle loro incursioni e si stanziarono in Pannonia.

Sacro Romano Imperatore

Nel 962,  Ottone scese di nuovo nella penisola, dove a Roma, papa Giovanni XII gli cinse il capo con la corona imperiale, nominandolo così imperatore del Sacro Romano Impero, che risorgeva dopo ottanta anni di anarchia feudale (vedi Impero Carolingio). Sempre nel 962 Ottone I istituì la figura dei vescovi-conti ed emanò un importante documento, il Privilegium Othonis, attraverso il quale il papa doveva essere eletto dall'imperatore. In questo modo Ottone I ribadì la sua supremazia sulla Chiesa. Nel 963, infatti (oltre a imprigionare Berengario, che era insorto) il sovrano depose papa Giovanni XII, e al suo posto elesse papa Leone VII. Nel 967 Ottone intraprese una campagna per conquistare la Puglia, in modo da escludere i bizantini dall'Italia. Alla fine fu sconfitto, ma prima di morire fece sposare suo figlio Ottone II con la principessa bizantina Teofano (972). Ottone I morì nel 973, all'età di 61 anni.


Altri progetti