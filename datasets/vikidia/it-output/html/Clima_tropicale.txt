Il clima tropicale è quel gruppo climatico che si trova nella fascia torrida, nell'area compresa tra il tropico del Cancro e quello del Capricorno. Caratterizzato da temperature torride e alta piovosità, è tipico dell’Africa, dell'India, dell’Australia e dell'Oceania, della Florida del Sud e dell’America centrale e meridionale.

Caratteristiche
Il clima tropicale è caratterizzato da una stagione secca e una piovosa, e dall'uguaglianza nella durata tra giorno e notte: entrambi infatti durano 12 ore. Un fattore importante del clima tropicale è l'alta umidità, che sfocia in violenti temporali. Essi danno vita a una vegetazione rigogliosa, come la foresta pluviale. Questo clima è inoltre caratterizzato da alte temperature (poiché i raggi arrivano al suolo quasi perpendicolari): la media annuale si aggira infatti intorno ai 25°C, mentre d'inverno la temperatura non scende sotto i 15°C. L'escursione termica è in più molto bassa: questa oscilla, tra dì e notte, di 5-10°C. Infine, questa condizione climatica determina la creazione di correnti marine, come quella del Golfo.

Tipi di climi
Secondo la classificazione climatica di Koppen il clima tropicale viene designato con la lettera A e presenta al suo interno tre climi:

Clima equatoriale (Af nella classificazione climatica): si trova a cavallo dell'Equatore, precisamente in America meridionale, nel sud-est asiatico e in Africa centrale. È caratterizzato da piogge abbondanti;
Clima monsonico (Am nella classificazione climatica): tipico dell'India, è caratterizzato da una stagione secca e una delle piogge;
Clima della savana (Aw nella classificazione climatica): presenta due brevi stagioni delle piogge.



Altri progetti