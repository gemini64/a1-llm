1) crosta continentale 2) oceano 3) crosta oceanica 4) mantello terrestre
La crosta terrestre è lo strato più esterno della Terra solida. È posta al di sopra del mantello terrestre, separata da esso dalla Discontinuità di Mohorovičić. Si suddivide in due grandi unità: la crosta continentale e la crosta oceanica.

Composizione
Il 47 % della crosta terrestre è costituita da ossigeno e silicio (sotto forma di ossidi). La composizione della crosta si distingue in due parti: una parte superiore composta da rocce di tipo granitico, e una parte inferiore costituita da rocce metamorfiche ad alta temperatura.

Crosta continentale
La crosta continentale coincide con la massa dei continenti, continuando sotto il livello del mare fino alle scarpate continentali. Il suo spessore medio è di circa 35 km al livello del mare, ma aumenta nelle zone montuose fino a circa 60–70 km.

Crosta oceanica
La crosta oceanica forma i fondali degli oceani. Ha uno spessore medio di circa 6 km. In prossimità delle dorsali oceaniche riduce notevolmente il suo spessore.