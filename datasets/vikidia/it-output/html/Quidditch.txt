Il Quidditch è un gioco dell'universo immaginario di Harry Potter, creato dalla scrittrice britannica J. K. Rowling, giocato a cavallo di scope volanti. È il gioco più popolare del mondo magico.

Caratteristiche

Il Quidditch presenta elementi in comune con vari sport, come ad esempio il calcio, la pallacanestro, il polo, l'horseball, ed altri.

Palle da gioco
Il Boccino d'oro

Pluffa: Viene usata dai giocatori per segnare i goal centrando i tre cerchi posti ai lati estremi del campo. Ogni goal segnato vale 10 punti.
Bolidi: Sono palle stregate molto pesanti, che vagano da sole per il campo cercando di far cadere i giocatori dalle loro scope.
Boccino d'oro: È una pallina dorata grande come una noce e dotata di ali. Ogni squadra ha un proprio Cercatore, il cui compito è quello di cercare di prenderla. Il Boccino d'oro è molto veloce, e le sue dimensioni ridotte la rendono molto difficile da vedere e quindi da catturare. I Cercatori sono infatti i giocatori più piccoli, agili e veloci. Se un Cercatore cattura il Boccino la partita finisce, ed alla sua squadra vengono assegnati 150 punti.



Giocatori


Cacciatori: Sono giocatori che tentano di far entrare la Pluffa negli anelli avversari per segnare un gol.
Battitori: Sono giocatori muniti di una mazza, che usano per allontanare i Bolidi dai loro compagni di squadra o indirizzarli verso gli avversari.
Portiere: Questo giocatore ha il compito di difendere i tre anelli, facendo in modo che i Cacciatori avversari non segnino dei gol.
Cercatore: Questo giocatore ha il compito di catturare il Boccino d'oro.



Regole


Tutti i giocatori volano a cavallo di scope.
Nell'area di punteggio non può esserci più di un Cacciatore.
Quando un giocatore esce dai confini del campo di gioco mentre la sua squadra è in possesso di palla, questa va consegnata alla squadra avversaria.
I rigori vengono battuti da un Cacciatore che parte da centrocampo e arriva fino all'area di rigore, da cui tira la Pluffa verso gli anelli cercando di segnare.
Durante una partita è vietato usare la bacchetta magica o qualsiasi altro tipo di magia.
Vince la squadra che ha realizzato più punti, o quella nel quale un Cercatore catturi il Boccino d'oro.
È vietato catturare il Boccino d'oro se non si è il Cercatore.