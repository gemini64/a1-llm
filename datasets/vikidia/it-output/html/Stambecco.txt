Lo stambecco è un bovide di medie dimensioni, caratterizzato da possenti corna nel maschio adulto.
Ha un peso che varia dai 100–115 kg a un minimo primaverile di 65–75 kg. La femmina ha un peso compreso tra 45–65 kg.
Lo stambecco risulta particolarmente legato agli ambienti rocciosi e alle praterie di alta quota; anche durante la stagione invernale, scende raramente all'interno dei complessi forestali, ricercando i versanti più soleggiati e con forti pendenze.
La sua dieta è composta esclusivamente da erba fresca nella stagione estiva, mentre si completa con arbusti, germogli, licheni e aghi di conifere nelle altre stagioni.