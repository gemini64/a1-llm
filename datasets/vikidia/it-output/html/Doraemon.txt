Doraemon è il protagonista di un fumetto manga giapponese creato da Fujiko Fujio.
Dal manga, sono state prodotte tre serie animate, nel 1973, nel 1979 e nel 2005. In seguito sono stati prodotti anche dei film d'animazione cinematografici.

Descrizione

Doraemon è un gatto robot proveniente dal XXII secolo che assiste un bambino di nome Nobita, molto pigro, distratto ed irresponsabile, spesso preso di mira dal bullo del quartiere Gian e dall'amico Suneo. Nobita, a causa della sua vita sregolata, nel futuro riempirà la famiglia di debiti fino a farla diventare poverissima. Doraemon quindi aiuta Nobita nella vita di tutti i giorni, cercando così di cambiare il suo futuro, adoperando degli oggetti tecnologici del XXII secolo chiamati "ciusky". Nonostante ciò, a Nobita non andrà sempre bene; in alcune occasioni finisce comunque rimproverato o malmenato, anche se delle volte impara la lezione e migliora la sua vita grazie all'aiuto di Doraemon.