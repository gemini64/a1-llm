Kim Jong-un è un politico e dittatore nordcoreano, attualmente capo di Stato (*)  della Corea del Nord. Il suo insediamento è avvenuto il 18 dicembre 2011.

Biografia
La sua data di nascita non è chiara: molte fonti indicano sia nato nel 1983, altre che sia nato nel 1984. Anche molte informazioni sui suoi primi anni di vita rimangono tutt'oggi incerte. Fonti spesso contraddittorie sostengono che abbia studiato in Svizzera ottenendo due lauree. Inizialmente il successore del padre sarebbe dovuto essere il fratello Kim Jong-nam, il quale perse il suo diritto alla successione a causa di un suo arresto avvenuto a Tokyo. Nel 2009 il Leader Kim Jong-il riuscì ad assicurargli la successione attraverso una campagna di propaganda. Due giorni dopo l'annuncio della morte del padre, venne presentato alla Nazione come il "grande successore", assumendo l'incarico di Leader supremo della Repubblica Popolare Democratica di Corea.
Kim Jong Un è stato eletto nel Comitato Centrale del Partito del Lavoro di Corea durante la Conferenza del settembre 2010, per poi essere chiamato alla vice presidenza della Commissione Militare Centrale del Partito.
Negli stessi giorni, veniva nominato generale dell’Esercito Popolare di Corea.
Durante la 4° Conferenza del Partito del Lavoro di Corea, svoltasi a Pyongyang nella settimana del Centenario del Presidente Kim Il Sung (15 aprile 2012), i delegati hanno eletto unanimemente Kim Jong Un alla carica di Primo Segretario del Partito.
Kim Yong Nam, alto dirigente del PLC e presidente dell’Assemblea Popolare Suprema, proponendo l’elezione di Kim Jong Un ha affermato che egli “rappresenta il centro dell’unità del Partito del Lavoro di Corea e della rivoluzione, il centro della direzione e la bandiera di tutte le vittoria della Corea del Songun. Assegnare a Kim Jong Un la massima carica del Partito è il desiderio dell’esercito e del popolo della RPDC”.
Il 13 aprile 2012, alla 5° sessione della 12 Assemblea Popolare Suprema, tra i cinque punti all’ordine del giorno vi è stata l’elezione del compagno Kim Jong Un a Primo Presidente della Commissione di difesa Nazionale, massimo organo del potere statale della Corea socialista.
Il 18 luglio 2012, Kim Jong Un è stato nominato Maresciallo della Repubblica Popolare Democratica di Corea: un chiaro segnale di continuità sulla via della Direzione Rivoluzionaria Songun.
Dal suo insediamento, i test atomici effettuati dalla Corea del Nord, hanno suscitato l'ostilità nei rapporti con molti Stati, su tutti con gli Stati Uniti. Nel 2018 vi fu una fase di distensione nei rapporti con l'estero, favoriti dalle Olimpiadi invernali che si svolsero in Corea del Sud. Nell'aprile del 2018 rinuncia ai test nucleari, invitando il presidente degli Stati Uniti Donald Trump a dialogare sulla crisi nucleare.