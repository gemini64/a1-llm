Eusébio da Silva Ferreira, noto semplicemente come Eusébio, è stato un calciatore portoghese di ruolo attaccante, vincitore del pallone d'oro nel 1965 e capocannoniere del campionato mondiale di calcio 1966.

Carriera

Club
Nasce in Mozambico, allora colonia portoghese. Cresciuto nelle giovanili dello Sporting L. Marques, debutta in prima squadra nel 1957. Nel 1960 si trasferisce al Benfica, dove giocherà per 15 stagioni vincendo 11 campionati portoghesi, cinque coppe del Portogallo ed una Coppa dei Campioni. Nel 1975 si trasferisce negli Stati Uniti, vestendo la maglia dei Boston Minutemen. Nello stesso anno gioca in Messico, nel Monterrey, per poi tornare nel campionato statunitense nel 1976, giocando per i canadesi del Toronto Metros-Croatia con cui vince il campionato statunitense NASL. Dopo una breve parentesi in Portogallo con il Beira-Mar torna negli stati Uniti, dove gioca con il Las Vegas Quicksilvers. Nel 1977 torna in patria per giocare in seconda divisione con l'União de Tomar. Chiude la carriera nuovamente negli Stati Uniti con la maglia del New Jersey Americans. È stato capocannoniere del campionato portoghese per sette volte e capocannoniere della Coppa dei Campioni per tre volte.

Nazionale
Conta 64 presenze e 41 reti con la Nazionale portoghese. Ai mondiali del 1966 si laurea capocannoniere del torneo, arrivando al terzo posto con la propria Nazionale.

Statistiche

Presenze e reti





Capocannonieri del Campionato mondiale di calcio