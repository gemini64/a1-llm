Questa voce è stata eletta Voce in evidenza il 1º novembre 2024




Il Sacro Romano Impero fu uno Stato antico, formato da un agglomerato di territori, che occupava una parte dell'Europa centrale ed occidentale. Esso nacque durante l'alto Medioevo (962 circa) e continuò ad esistere per circa un millennio (fino al 1806 circa) (*) .

Storia

Inizio
Come anno di fondazione del Sacro Romano Impero si considera generalmente il 962, anno dell'incoronazione di Ottone I. Buona parte della storiografia di lingua italiana, tuttavia, è solita includere anche l'Impero carolingio (cioè sotto la guida di Carlo Magno) all'interno della storia del Sacro Romano Impero, facendone quindi coincidere l'inizio con l'incoronazione di Carlo Magno nell'anno 800. Però, a differenza dell'impero carolingio, l'impero di Ottone era limitato all'area germanica e all'Italia settentrionale. La dinastia ottoniana regnò sull'impero fino al 1024, riuscendo ad annettere la Boemia. In seguito salì al trono la dinastia salica, che conquistò la Borgogna, rendendo così l'impero una monarchia composta da 4 blocchi: Germania, Italia (del nord), Boemia e Borgogna (*) .

La lotta per le investiture

La fama dell'Impero quasi però si estinse durante la lotta per le investiture (1073-1122), combattuta tra papa Gregorio VII e l'imperatore Enrico IV e riguardante il diritto di eleggere i vescovi-conti e il papa stesso. Durante essa il pontefice scomunicò l'imperatore. Enrico IV, così, per far fronte alle rivolte nell'impero causate dalla scomunica, decise di chiedere perdono al papa, recandosi a Canossa. L'imperatore fu costretto però ad attendere 3 giorni e 3 notti, ma dopo questa umiliazione (detta umiliazione di Canossa) papa Gregorio VII revocò la scomunica. Ritornato in Germania, convocò un'assemblea di vescovi filo imperiali, eleggendo un antipapa, Clemente III. Papa Gregorio VII lo scomunicò nuovamente, ma l'imperatore fece invadere Roma nel 1083. Gregorio VII chiese l'aiuto dei normanni, che sconfissero le truppe imperiali. I normanni però saccheggiarono Roma: gli abitanti ritennero colpevole il papa, che fu costretto all'esilio a Salerno, dove morirà l'anno dopo. La lotta termina nel 1122 con il concordato di Worms, firmato tra Enrico V e papa Callisto II; esso sancì che i vescovi fossero nominati dal clero locale e che fossero investiti dal pontefice.

Gli Hohenstaufen

Nel 1138 salì al trono Corrado III, il primo imperatore della casata Hohenstaufen. Con suo figlio, Federico Barbarossa, fu ristabilita l'autorità imperiale in Germania. Intanto, però, nell'Italia del Nord, si andavano a formare i Comuni, ovvero  associazioni di nobili, mercanti e rappresentanti delle corporazioni degli artigiani, dotate di un parlamento cittadino detto arengo. I Comuni volevano l'indipendenza dall'imperatore, ma egli, durante la dieta di Roncaglia (1154), rivendicò tutti i diritti imperiali (regalie), riaffermando così gli obblighi dei vassalli.
Federico Barbarossa in una miniatura da un manoscritto del 1188 (Biblioteca Apostolica Vaticana)
Federico Barbarossa, incisione su acciaio firmata "Scalvioni"
Nel  1156 Federico Barbarossa assediò il comune di Milano, che si stava espandendo a danno di altri centri abitati; ma nel 1167 le città lombarde si allearono tra loro formando la Lega lombarda, che nel 1176 sconfisse l'esercito imperiale a Legnano. Nel 1183, così, Federico Barbarossa, sconfitto, firmò la pace di Costanza, attraverso cui riconobbe ampia autonomia ai Comuni. Il figlio di barbarossa, Enrico VI, sposò Costanza d'Altavilla, regina di Sicilia, unendo così i domini imperiali al regno di Sicilia. Dalla loro unione nacque, nel 1194, Federico II. Egli divenne re di Germania nel 1212 e imperatore nel 1220; Nel 1228 riuscì ad impossessarsi di Gerusalemme durante la sesta crociata, e nel 1229 venne incoronato Re di Gerusalemme. In seguito Federico II si occupò di trasformare il regno di Sicilia in uno stato moderno, promulgando nel 1231 la costituzione di Melfi. In questo modo l'imperatore affermava la sua superiorità sui baroni , sui comuni e sulla Chiesa.
A differenza del Mezzogiorno, però in Nord Italia i comuni erano diventate delle realtà politiche ed economiche che non volevano rinunciare alla loro autonomia. Così, quando Federico II cerco di imporre la sua autorità, i comuni reagiscono formando una Lega, che venne comunque battuta dall'esercito imperiale a Cortenuova nel 1237. Nonostante la sconfitta, i comuni si allearono con papa Gregorio IX e il contrasto tra papato e impero si fece ancora più acceso con papa Innocenzo IV. Egli nel 1245 convoca un concilio a Lione dove dichiara deposto Federico II, scomunicandolo. Così i feudatari tedeschi si ribellarono e nominarono un nuovo sovrano, mentre i Comuni ottennero due vittorie contro le truppe imperiali: a Parma (1248) e a Fossalta (1249). Federico morì nel 1250 e con lui tramontò l'idea di costruire un impero universale.
Federico II Hohenstaufen, figlio di Enrico IV

Grande interregno
Dal 1250 al 1273 ci fu il periodo detto grande interregno: furono nominati diversi imperatori, nessuno dei quali però riuscì ad imporre la propria autorità sull'impero.

Re-conti
Dal 1273 al 1308 regnarono nel Sacro romano impero i re-conti, cioè sovrani che non divennero mai  imperatori , ma che furono semplicemente Re dei romani.

Bolla d'oro e Asburgo
Nel 1356 l'imperatore Carlo IV di Lussemburgo emanò la bolla d'Oro, un documento che sancì la procedura dell'elezione dell'imperatore riducendo il numero di elettori a 7: queste persone erano dette principi elettori. 4 erano laici (re di Boemia, duca di Sassonia, margravio del Brandeburgo e conte del Palatinato), mentre i restanti 3 erano ecclesiastici (arcivescovi di Colonia, Magonza e Treviri). L’elezione avveniva a Francoforte sul Meno, l’incoronazione nella citta di Aquisgrana. Con questa nuova modalità di elezione ci si svincolò dal potere papale, ma si dovevano privilegi territoriali e nobiliari agli elettori , e ciò causo un indebolimento deo potere dell'imperatore. Nel 1452, Federico III fu il primo Asburgo ad essere incoronato Sacro Romano Imperatore. Da ora in avanti, il titolo di sacro romano imperatore, diviene "proprietà" della casata degli Asburgo.

Carlo V
Nel XVI secolo si ha l'ultimo tentativo di riunire sotto un unico imperatore un grande impero occidentale. Nel 1519 Carlo V divenne imperatore del Sacro romano impero grazie all'ereditarietà dinastica: ereditò dalla nonna paterna i Paesi Bassi, e, essendo nipote dell'imperatore Massimiliano I, poté candidarsi per il trono imperiale che riuscì a ottenere corrompendo i principi tedeschi elettori; così nel 1519 diventò imperatore d'Austria, Germania, Ungheria, Boemia e  Paesi Bassi. Dal 1516 era anche re di Spagna e dei domini americani, di Napoli, della Sicilia e della Sardegna, ereditati dalla madre Giovanna di Castiglia. Carlo V si ritrova a essere così il sovrano più potente d'Europa, e durante il suo regno combatte contro la Francia di Francesco I, che si ribella all'accerchiamento dell'impero di Carlo V . Francia e Sacro romano impero si scontrarono in una serie di guerre che si svolsero in Italia: infatti sia Francesco I sia Carlo V volevano appropriarsi del Ducato di Milano. La prima guerra (1521-25), terminò a favore dell'imperatore con la vittoria di Pavia, dove re Francesco I fu fatto prigioniero. Ci fu una seconda campagna, in cui il nuovo papa, Clemente VII, preoccupato dalla possibilità che Carlo V assumesse il controllo della penisola, si riavvicinò a Francesco I e nel 1526 formò la lega di Cognac con la repubblica di Venezia, la repubblica di Genova, il duca di Milano Francesco II Sforza e il re d'Inghilterra, Enrico VIII. Allora Carlo V mando in Italia un'armata di Lanzichenecchi, che causarono il sacco di Roma il 6 maggio 1527: ancora una volta l'imperatore uscì vincente, e riuscì ad ottenere il ducato di Milano con la pace di Cambrai (1530), anche se dovette cedere la Borgogna alla Francia.
Carlo V
l'impero di Carlo V.
Inoltre, Carlo V scese in Italia per compiere l'antico rito medievale: a Bologna il 22 ed il 24 febbraio 1530 Clemente VII gli pose sul capo la corona ferrea e quella imperiale. Intanto però in Germania stava accadendo qualcosa...

Riforma protestante
All'inizio del XVI secolo la Chiesa cattolica era corrotta e intanto papa Leone X aveva promulgato una vendita delle indulgenze (cioè una pratica  che prevedeva che il fedele pagasse una somma di denaro perché la Chiesa cancellasse i suoi peccati davanti a Dio) per terminare i lavori della basilica di San Pietro. Nel 1517 un monaco tedesco, Martin Lutero, sconvolto dalla corruzione ecclesiastica, scrisse 95 tesi , in cui condannò la vendita delle indulgenze, e il 31 ottobre di quell'anno le affisse alla porta della cattedrale di Wittemberg , dando così inizio alla riforma protestante.
Martin Lutero
Nel 1521 Martin Lutero viene scomunicato dal papa e lo stesso anno, durante la dieta di Worms Carlo V lo bandì dall'impero. Contemporaneamente però la riforma protestante si stava diffondendo in Germania, mentre Martin Lutero ottenne l'appoggio del principe Federico di Sassonia. Tutti i principi protestanti tedeschi, intenzionati a sottrarsi dall'autorità imperiale, (in seguito alle diete di Spira e di Augusta), si riunirono nella Lega di Smalcanda nel 1530 e combatterono contro Carlo V e i cattolici tedeschi fino al 1555, anno in cui venne stipulata la pace di Augusta. Essa sancì la divisione religiosa del Sacro Romano Impero: imponeva infatti che ogni suddito dovesse seguire la religione del sovrano. Il luteranesimo, oltre che nell'impero, si diffuse in Scandinavia e nei paesi baltici.

Guerra dei trent'anni



Per approfondire vedi la pagina: Guerra dei trent'anni.


Il Sacro Romano Impero partecipo alla guerra dei trent'anni durata dal 1618 al 1648. Questa guerra di religione sconvolgerà il Sacro Romano Impero, che fu il paese belligerante che registrò le maggiori perdite demografiche. Dopo la pace di Vestfalia, il Sacro romano impero apparì come una confederazione composta da oltre 300 stati tedeschi posti sotto il controllo degli Asburgo d'Austria.

Il Sacro romano impero nel 1700
Durante il XVIII secolo il Sacro romano impero esisteva ancora con una dieta ubicata a Ratisbona, ma l'autorità imperiale era debole e incapace di controllare le zone più periferiche. Durante il 1700 le maggiori potenze all'interno dell'impero erano la Prussia e gli Asburgo d'Austria. Nel XVIII secolo, il re di Prussia Federico II contestava, la superiorità austriaca. Durante questo secolo il Sacro Romano Impero combatté in diverse guerre, come la guerra di successione spagnola e la guerra dei sette anni.

La fine

Fu formalmente dissolto il 6 agosto 1806 sotto la guida di Francesco II d'Asburgo-Lorena a seguito dell'intervento di Napoleone Bonaparte. Francesco abdicò, accontentandosi del titolo di imperatore d'Austria, ottenuto nel 1804 col nome di Francesco I. Il Sacro Romano Impero venne sostituito dalla confederazione del Reno, una confederazione fondata da Napoleone Bonaparte e formata da 39 stati.

Religione
Le religioni principali erano Cattolicesimo e Protestantesimo. Altre religioni praticate nell'Impero erano Luteranesimo ed Ebraismo.

Bacino geografico

Il sacro romano impero si estendeva nell'Europa centrale, principalmente in Germania.
Quando venne fondato da Ottone I, era esteso 800000 km². Durante il Medioevo, Il Sacro Romano Impero si estendeva sui territori che oggi formano la Germania, la Svizzera, l'Austria, la Repubblica Ceca, i Paesi Bassi, il Lussemburgo, il Belgio, l'est e il sud-est della Francia, l'Italia settentrionale e centrale. Durante l'età moderna perse molti territori, fino ad arrivare a comprendere nel 1789 (la vigilia della rivoluzione francese) solo Germania, Austria, Repubblica Ceca, Slovenia, Trentino-Alto Adige e Belgio.

Economia
L'economia dello stato antico era prevalentemente agricola e da allevamento. Spesso i contadini erano servi della terra di un vassallo o di un valvassore che in cambio riscuoteva delle tasse sia per l'imperatore sia per l'esercito alla difesa del territorio dell'Impero contro i Saraceni; che di seguito è in parte storica delle guerre chiamate Crociate. Le monete del periodo erano chiamate talleri.

Popolazioni
Le classi sociali del Sacro Romano impero erano quattro: il clero (Chiesa Romana), i servi (o gleba), nobili (cavalieri, duchi, conti, marchesi, principi, re) ed il popolo (all'epoca erano definiti sudditi).

Principi elettori
I principi a cui spettava la nomina dell'imperatore erano sette:

L'arcivescovo di Magonza;
L'arcivescovo di Colonia;
L'arcivescovo di Treviri;
Il re di Boemia;
Il conte palatino del Reno;
Il duca di Sassonia;
Il margravio del Brandeburgo.



Galleria fotografica
<gallery>
C._1250_Holy_Roman_Empire.jpg|L'Impero intorno al 1250
C._1560_Holy_Roman_Empire.jpg|L'Impero intorno al 1560
C._1648_Central_Europe.jpg|L'Impero intorno al 1648
C._1786_Central_Europe.jpg|L'Impero intorno al 1786
C._1803_Central_Europe.jpg|L'Impero intorno al 1803
C._1806_Central_Europe_at_end_of_Holy_Roman_Empire.jpg|L'Impero intorno al 1806
</gallery>




Altri progetti