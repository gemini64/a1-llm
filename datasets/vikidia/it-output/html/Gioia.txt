La gioia è l’emozione che porta a uno stato di benessere generale, una diffusa sensazione piacevole; è lo stato di appagamento e felicità che si prova quando si raggiungono i propri obiettivi, si esaudiscono i desideri o si soddisfano i bisogni. Si riconosce grazie a degli specifici comportamenti espressivi– come ad esempio il sorriso – e fisici, come l’accelerazione del battito cardiaco e l’aumento della sensazione di eccitamento.