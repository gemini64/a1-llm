Franklin Edmundo Rijkaard, conosciuto semplicemente come Frank Rijkaard, è un ex allenatore ed ex calciatore olandese di ruolo centrocampista, campione d'Europa con la Nazionale olandese nel 1988.

Carriera

Club

Inizia la sua carriera all'Ajax nel 1980, giocandovi fino al 1987 e vincendo 3 campionati olandesi, 3 Coppe d'Olanda ed una Coppa delle Coppe UEFA. Nel 1987 si trasferisce in Portogallo nello Sporting Lisbona, venendo ceduto quasi subito in prestito al Real Saragozza, in Spagna. Nel 1988 passa al Milan, in Italia, giocandovi fino al 1993 e vincendo 2 scudetti, 2 UEFA Champions League, 2 Supercoppe UEFA e 2 Coppe Intercontinentali. Nel 1993 torna all'Ajax, dove vince ancora 2 campionati olandesi, 2 supercoppe d'Olanda ed una UEFA Champions League, prima del ritiro nel 1996.

Nazionale

Conta 73 presenze e 10 reti con la Nazionale olandese. Nel 1988 è stato campione d'Europa, avendo vinto il campionato europeo di calcio giocato in Germania.

Allenatore

Dopo essere stato il vice allenatore della Nazionale olandese nel 1998, ne diventa poi commissario tecnico fino al 2000. Tra il 2000 ed il 2002 ha allenato lo Sparta Rotterdam. Dal 2003 al 2008 ha allenato il Barcellona, vincendo due campionati spagnoli, 2 supercoppe di Spagna ed una UEFA Champions League. Nella stagione 2009-2010 si trasferisce in Turchia per allenare il Galatasaray. Dal 2011 al 2013 è stato il commissario tecnico della Nazionale di calcio dell'Arabia Saudita.

Statistiche

Presenze e reti

Con l'asterisco sono indicate le stagioni in prestito.