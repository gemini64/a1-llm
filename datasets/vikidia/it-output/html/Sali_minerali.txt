I sali minerali hanno un ruolo fondamentale in tutti gli organismi viventi, per questo motivo vengono detti anche minerali essenziali.
Trattandosi di elementi chimici nessun organismo vivente è in grado di sintetizzarli autonomamente, quindi devono essere introdotti attraverso l'alimentazione.

Funzioni
I sali minerali per il corpo umano sono sostanze inorganiche cioè prive di carbonio organico. Hanno funzioni:

plastica: contribuisce ad aiutare la crescita e aiuta gli organi del nostro corpo a funzionare regolarmente;
regolatrice: regola il metabolismo del nostro corpo;

I sali minerali sono il 4,5% dell' individuo.

Sali minerali fondamentali


Alcuni elementi chimici fondamentali che formano i sali minerali con funzione plastica:

fosforo (P): insieme al calcio contribuisce alla formazione del materiale rigido di ossa e denti. È importante per le trasformazioni energetiche che avvengono nelle cellule. I cibi in cui si trova sono: latte, carne, pesce, uova, fegato, cereali e legumi.



Alcuni elementi chimici fondamentali che formano i sali minerali con funzione regolatrice:

potassio (K): regola gli scambi tra le cellule e i liquidi corporei. È presente in tutti i cibi.
sodio (Na): ha una funzione regolatrice perché regola il bilancio idrico del nostro corpo (sale da cucina).
iodio (I): regola l'attività della ghiandola tiroidea. Si trova nel sale marino, pesce, verdure e uova.
cloro (Cl): è importante per la formazione del succo gastrico (sale da cucina).



Alcuni elementi chimici fondamentali che formano i sali minerali con funzione plastica e regolatrice:

calcio (Ca): forma il materiale rigido di ossa e denti, regola la coagulazione del sangue e il funzionamento dei muscoli. Si trova nel latte e derivati, legumi e cereali.
magnesio (Mg): attua alcune reazioni chimiche nell'organismo. I cibi in cui si trova sono: cereali, legumi, mandorle e noci.
ferro (Fe): ha funzione plastica che costruisce l'emoglobina, e regolatrice che aiuta il trasporto dell'ossigeno. Si trova nella carne, cereali verdure.




zolfo (S): entra nella costituzione delle proteine. I cibi in cui si trova sono: carne, pesce, latte, legumi e cereali.