In biochimica la coagulazione è il processo attraverso cui un liquido diventa semisolido sotto l'azione di agenti chimici o fisici. Si possono distinguere versioni: quella fisiologica, detta emostasi, che porta alla riparazione di una ferita; e quella patologica, trombosi, può portare anche a gravi conseguenze.
Nel caso del sangue la coagulazione è quando, dopo una serie di processi, all'interno od all'esterno dei vasi sanguigni, il sangue diventa un coagulo oppure un trombo.

Emostasi
L'emostasi è il frutto di alcuni processi che svolgono due funzioni molto importanti: mantenere allo stato fluido il sangue e creare un tappo nella zona colpita dal danno. Questo avviene grazie all'azione di sostanze dette fattori della coagulazione.
Per prima cosa le piastrine chiudono la ferita riunendosi a formare un tappo, che però non è abbastanza resistente e non riesce a fermare l'emorragia. Viene allora messo in atto un complesso processo che porta alla trasformazione del fibrogeno in  frammenti di fibrina che intrecciandosi fittamente formano un intreccio.


Trombosi
La trombosi sostanzialmente è la formazione di una massa solida all'interno dei vasi sanguigni che si forma partendo dai componenti naturali del sangue. Anche se uguale al coagulo, il trombo si distingue per alcuni dettagli:

il trombo si forma all'interno di un vaso sanguigno e rimane attaccato alla parete interna di quest ultimo; è di forma irregolare ed ha una consistenza friabile;
il coagulo, invece, ha una superficie liscia ed è elastico, facilmente rimovibile e si forma all'esterno di un organismo vivo;


Trombi
La classificazione dei trombi avviene in base alla loro composizione, le loro dimensioni ed il luogo in cui sono collocati.

Classificazione per composizione
Per composizione si distinguono tre trombi:

bianchi (formati da piastrine, fibrina, pochi globuli bianchi, pochi globuli rossi)
rossi (formati da piastrine, fibrina, molti globuli rossi e molti globuli bianchi)
variegati (alternaza di zone chiare e zone rosse dovute al depositarsi di piastrine che hanno intrappolato alcuni globuli rossi)


Classificazione per dimensione
Per la loro dimensione si distinguono in:

Trombi ostruttivi, che tappano l'intero vaso;
Trombi parietali, che non chiudono tutto il vaso;
Trombi a cavaliere, che stanno sul cavallo di un bivio del vaso.


Classificazione per sede
Infine i trombi, in base a dove sono collocati, si possono suddividere in

Trombi arteriosi, quando sono all'interno di un'arteria;
Trombi venosi, se si trovano in una vena;
Trombi intracardiaci, quando sono collocati all'interno del cuore.




Note