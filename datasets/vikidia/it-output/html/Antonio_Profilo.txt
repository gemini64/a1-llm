Antonio Profilo è stato un intellettuale e politico italiano.

Biografia
Antonio Profilo è nato il 19 aprile 1839. La madre si chiamava Anna Guarini e suo padre, Don Tommaso Profilo, lo ha riconosciuto come suo figlio naturale un anno dopo, nel 1840. Il nonno materno è stato un notaio mentre suo padre un famoso architetto, tanto che ha disegnato la pianta topografica del demanio comunale di Oria, che si trova nella contrada Madonna della Scala. La famiglia di suo padre aveva il nomignolo di Profiletti, perché era di censo più basso rispetto al resto della parentela.
Antonio Profilo è rimasto orfano quando aveva solo undici anni, pertanto è andato a studiare nel Seminario Arcivescovile di Brindisi. Lì ha dedicato molto del suo tempo alla lettura e alla scrittura; infatti, ha composto alcune delle prime opere, come le Odi, Sull’importanza di apprender la lingua latina, Varie composizioni latine di diverso metro, e tante altre.
Nel 1858 ha cominciato a collaborare a Poliorama Pittoresco, un giornale periodico che trattava di vari argomenti con il fine di informare e rendere gradevoli le letture per tutte le famiglie. Su questa rivista, ha pubblicato alcuni scritti, due tra i più importanti sono La chiesa di Mater Domini in Mesagne e Teresa dello Diago. Nel 1860 ha poi dato vita a Gallo di barone – Giornale periodico di Mesagne, redatto completamente di suo pugno, anche se non ha avuto molte pubblicazioni. Qui ha dato alle stampe alcuni testi satirici in cui ha raccontato in modo ironico piccoli avvenimenti di vita quotidiana in un periodo cruciale della storia d’Italia, soffermandosi in particolare su Mesagne. Si è molto divertito a dare dei nomignoli ai suoi personaggi per esaltarne le caratteristiche. Alcuni esempi sono: Mestrullo era un artigiano da quattro soldi, l’Insoratello un marito giovane e di poco valore, Pisciullo un piccolo pesce e così via. Nel periodo storico nel quale è vissuto Antonio Profilo, l’Italia sta attraversando cambiamenti importanti: erano le settimane successive al plebiscito delle province siciliane avvenuto il 20 ottobre 1860, che ha sancito l’unificazione dell’ex Regno di Napoli, fino a qual momento governato dalla dinastia dei Borbone, con quello dei Savoia. Nel 1861, infatti, è nato il Regno d’Italia sotto il re di Savoia Vittorio Emanuele II, per il quale Profilo si è sempre schierato a favore. Ha recitato dei veri e propri sermoni in pubblico in cui ha esaltato i tre personaggi che sono stati importantissimi per la nostra storia italiana, ovvero Cavour, Garibaldi e il già citato Vittorio Emanuele II, primo re d’Italia.
La sua opera più importante è sicuramente la Messapografia ovvero Memorie Istoriche di Mesagne in provincia di Lecce, di cui ha pubblicato la prima parte nel 1870 e la seconda cinque anni dopo, nella Collana degli Scrittori di Terra d’Otranto diretta da Salvatore Grande. In questa sua opera Profilo ha approfondito le influenze che hanno avuto sulla città di Mesagne le popolazioni dei Longobardi, Normanni, Svevi, Angioini e Aragonesi, proprio per esaltare l’identità storiografica della provincia.
Negli anni successivi si dedica molto alla vita politica, svolgendo importanti ruoli a livello comunale, fino all’anno della morte avvenuta il 22 gennaio 1901.