Il baco da seta, nome scientifico Bombyx Mori, è un insetto che si nutre delle foglie del gelso.
Fa parte della famiglia dei Lepidotteri (falene) e  in passato anche in Europa veniva utilizzato per la produzione della seta.


Ciclo vitale
L’insetto adulto depone le uova da cui nasceranno le larve che misurano circa 2–3 mm di lunghezza.
Le larve dei bachi appena escono dalle uova hanno un notevole appetito e mangiano ininterrottamente giorno e notte e fermandosi solo dopo una muta (quindi 4 volte in tutta la loro vita). Per questo motivo le larve crescono rapidamente.
La vita della larva può essere suddivisa in 4 mute e 5 età in questa successione:



La vita della larva dura circa un mese.
Durante la quinta età il corpo del baco diventa giallastro; in quel momento è pronto per avvolgersi nel bozzolo di seta. Prima però il baco deve liberarsi di tutti i liquidi in eccesso, iniziando la fase detta della “purga”.
Dopodichè il baco si arrampica lungo i rametti messi a disposizione dall’allevatore e inizia a tessere il bozzolo. La cosiddetta  "salita al bosco "



Produzione del filo
Il filo è prodotto da due ghiandole parallele che si trovano all'interno del corpo del bacO. E’ il prodotto della sintesi chimica di alcune proteine. Quando le ghiandole sono piene il bruco espelle il filo attraverso due aperture che si trovano ai lati della bocca (sitteri).
La bava che esce solidifica a contatto con l’aria e il bruco, facendo dei movimenti a forma di otto con la testa, inizia a costruire il bozzolo.

Il bozzolo

Dopo 3-4 giorni di lavoro il bozzolo è pronto ed è formato da un filo unico che può misurare da 300 a 1500 metri.
Mentre è all’interno del bozzolo il baco si trasforma prima in crisalide e infine in falena.
Per uscire dal bozzolo la falena deve allargare i fili del bozzolo emettendo un liquido che rovina il filo rendendolo inutilizzabile per l’utilizzo nel campo della filatura della seta.
Per questo motivo gli allevatori uccidono le crisalidi in essiccatoi o le gettano nell’acqua bollente.
Alcuni bozzoli vengono risparmiati per permettere la riproduzione del baco.

Selezione della specie

A causa della selezione fatta dall’uomo durante i secoli, questo insetto ha subito delle mutazioni genetiche per cui da adulto (falena) non riesce a vivere a lungo. Infatti non riesce a volare, non ha necessità di cibarsi in quanto priva di bocca e di apparato digerente e non ha i caratteri per mimetizzarsi, diventando una facile bersaglio per i predatori.