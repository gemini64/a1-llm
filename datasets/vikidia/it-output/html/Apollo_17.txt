L'equipaggio dell'Apollo 17: da sinistra a destra, il comandante Eugene Cernan; il pilota del modulo di comando Ron Evans; il pilota del modulo lunare Harrison Schmitt.
Apollo 17 fu la decima ed ultima missione con equipaggio del programma Apollo della NASA. Fu la sesta missione del programma a portare l'uomo sulla Luna e, ad oggi, l'ultima missione con equipaggio umano della storia a sbarcare sul satellite. Decollò il 7 dicembre 1972. L'equipaggio era composto dagli astronauti statunitensi Harrison Schmitt, Ron Evans e Eugene Cernan, quest'ultimo già presente nella missione Apollo 10. Cernan e Schmitt sbarcarono sulla Luna, mentre Evans rimase in orbita lunare. Cernan fu l'ultimo uomo a lasciare il suolo lunare, il 14 dicembre 1972.