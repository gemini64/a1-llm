La confederazione del Reno fu una confederazione satellite dell'Impero francese, fondata nel 1806 e formata inizialmente da 16 stati. In seguito gli stati divennero 39 e la popolazione arrivò a 15 milioni. La confederazione venne sciolta nel 1813.


Storia
Il 12 luglio 1806, 16 stati tedeschi lasciarono il Sacro Romano Impero e formarono la confederazione del Reno, il cui protettore sarebbe stato Napoleone Bonaparte. A partire dal 1807 altri 23 stati si unirono alla confederazione, formata da 4 regni, 5 granducati, 13 ducati e 17 principati. Nel 1813, però, con la sconfitta di Napoleone nella battaglia di Lipsia, la Confederazione venne sciolta. Verrà sostituita nel 1815 dalla Confederazione germanica, creata in seguito al congresso di Vienna.