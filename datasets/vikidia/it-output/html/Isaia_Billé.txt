Isaia Billé è stato musicista, contrabbassista, compositore e poeta italiano, nato a Fermo nel 1874 e morto nella sua città natale nel 1961.

Biografia

Isaia Billè nasce nel 1874 a Fermo. Già dall’infanzia si differenzia dai suoi coetanei per le sue abilità musicali mostrate all'interno della banda musicale, coordinata dai maestri Scarfini e Griffoni.
Grazie alle sue capacità, la Congregazione della Carità gli permette di continuare gli studi alla Scuola musicale comunale di Fermo e di proseguire al Liceo musicale di Pesaro con l’aiuto di Annibale Mengoli.
Isaia si diploma a pieni voti nel 1894 e si afferma subito sulla scena Italiana e mondiale come contrabbassista.
La sua carriera lo fa viaggiare molto in tutto il continente europeo.
Inizia a lavorare per il Teatro dell’Opera di Roma e della Scala di Milano e nel 1913 viene nominato docente all’Istituto musicale L. Cherubini di Firenze restandoci per pochi anni a causa di problemi familiari.
Nel 1920 partecipa ad una tournée di Arturo Toscanini.
Nel 1923 comincia ad insegnare al Conservatorio di Santa Cecilia a Roma e diventa anche membro dell’orchestra.
Il suo modo di insegnare influenza molti contrabbassisti che hanno studiato le sue opere. Durante la sua vita ha scritto diverse composizioni musicali come “18 studi per contrabbasso” e “6 studi caratteristici per contrabbasso a 4 corde”.
Si spegne a Fermo nel 1961.

Curiosità
Oltre a numerose opere musicali compone poesie in dialetto fermano e ispirate dalla sua città natale.
Presso il Conservatorio “Giovanni Pergolesi” è presente un fondo a lui dedicato contenente oltre cinquecento pezzi e suoi appunti musicali.
La città di Fermo ha voluto onorare Isaia Billè intitolandogli l’Auditorium del Conservatorio di Fermo.