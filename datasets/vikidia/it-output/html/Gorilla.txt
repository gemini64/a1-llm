Un gorilla.
Il gorilla è una scimmia della famiglia degli ominidi.

Caratteristiche
È un animale di grande stazza e molto forte fisicamente. Si muove raramente su due zampe. Un maschio adulto può arrivare ad un peso di oltre 200 kg e ad un'altezza di circa 180 centimetri. Sono animali di indole pacifica.

Distribuzione
I gorilla vivono in alcune aree dell'Africa centrale. È principalmente diffuso in Angola, Camerun, Repubblica Centrafricana, Congo, Guinea Equatoriale e Gabon. Una sottospecie chiamata gorilla di montagna vive in foreste sui Monti Virunga, tra i 2000 ed i 4000 metri di altitudine.