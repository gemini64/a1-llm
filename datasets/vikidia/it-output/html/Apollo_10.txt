L'equipaggio dell'Apollo 10: da sinistra a destra, il pilota del modulo lunare Eugene Cernan; il comandante Thomas Stafford; il pilota del modulo di comando John Watts Young.
Apollo 10 fu la quarta missione con equipaggio del programma Apollo della NASA. Decollò il 18 maggio 1969. L'equipaggio era composto dagli astronauti statunitensi Eugene Cernan, John Watts Young e Thomas Stafford. Orbitò attorno alla Luna ed ebbe come obiettivo il collaudo del modulo lunare nell'orbita del satellite, arrivando a circa 15 km dalla superficie lunare durante le manovre di pratica.