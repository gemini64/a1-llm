La paura è l’emozione che porta gli individui a provare un senso di oppressione, ansia e angoscia nei confronti di un pericolo reale o immaginario.
La paura è fondamentale per la sopravvivenza. Mette in allarme davanti a situazioni minacciose o che potrebbero arrecare danno e quindi permette di attivare risposte di attacco o fuga accompagnata da caratteristiche fisiologiche ben definite: giramenti di testa, vertigini, senso di confusione, mancanza di respiro, senso di costrizione o dolori al torace, appannamento della vista, senso di irrealtà, il cuore batte in fretta o salta qualche battito, perdita di sensibilità o formicolii alle dita, mani e piedi freddi, sudore, rigidità muscolare, mal di testa, crampi muscolari, paura d’impazzire o di perdere il controllo. A volte però la paura impedisce di compiere delle azioni utili o positive.