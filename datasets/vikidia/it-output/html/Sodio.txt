Il sodio  è l'elemento chimico che ha simbolo è Na e numero atomico 11. È un metallo alcalino ed è il secondo elemento del primo gruppo della tavola periodica. Il suo simbolo deriva dalle iniziali del termine arabo natron utilizzato dagli alchimisti per indicare la soda. È stato isolato per la prima volta da H. Davy nel 1807, facendo passare corrente elettrica attraverso soda (carbonato di sodio) allo stato fuso.

Caratteristiche fisiche

Il sodio è un metallo grigiastro (bianco-argento)
Si trova nel gruppo 1,quindi è un metallo alcalino, e nel periodo 3 della tavola periodica
La temperatura di fusione è 97,8 °C e allo stato fuso assomiglia al mercurio
La temperatura di ebollizione è 881,4 °C
La densità è 0,97 g/cm³



Caratteristiche chimiche
Viene conservato sotto petrolio o olio di paraffina perché in presenza di umidità atmosferica reagisce velocemente formando idrossido di sodio. Il sodio si infiamma facilmente all'aria e per lo spegnimento sono utilizzabili solo gli estintori a secco.

Dove si trova in natura
ll sodio non è presente in natura allo stato elementare. Ce n'è molto sulla Terra, è al settimo posto nella scala delle abbondanze degli elementi e la percentuale nella crosta terrestre è il 2,6%. È particolarmente diffuso come NaCl (cloruro di sodio) in forma di minerale salgemma dai tipici cristalli cubici o disciolto nel mare (gli oceani contengono in media il 3% di NaCl disciolto). Il sodio è inoltre un costituente di molti silicati ed è combinato anche in forma di carbonato, nitrato (nitro del Cile) e solfato. Lo ione sodio Na+ si trova in tutti gli esseri viventi ed è presente nel sangue, nei liquidi extracellulari e nelle cellule.

Usi
Il principale impiego del sodio (sotto forma di lega con il piombo) era la produzione di piombotetraetile usato come antidetonante nelle benzine. È utilizzato per la produzione di medicinali, saponi, vetri, ceramiche, carta.

Sicurezza
È esplosivo a contatto con l'acqua e corrosivo a contatto con la pelle.


Vedi anche

Tavola periodica