La chiesa di Santa Maria Nascente, situata nel centro di Pojana Maggiore, è stata costruita secoli fa secondo il principio romanico e restaurata per l’ultima volta nel 1860, riutilizzando diversi materiali.
Il campanile, prima di diventare tale, era una torre con la base larga che si restringeva mano a mano che s’innalzava, ed era sempre stata staccata dal resto dell’edificio. Il porticato è stato eretto soltanto in seguito alla costruzione della chiesa; il portale realizzato in bronzo raffigura le Quattro Virtù cardinali, virtù morali che costituiscono i pilastri di una vita dedicata al bene. La facciata è realizzata a salienti e non presenta il classico rosone ma dei contrafforti esterni a base quadrata; entrando si può notare che non ci sono tre navate, ma una soltanto, poiché a quei tempi la comunità era di piccole dimensioni. Le colonne interne alla chiesa hanno capitelli corinzi e sono rastremate, cioè presentano una base più larga rispetto alla sommità, per condurre lo sguardo del credente verso la volta, che ospita affreschi al posto del tradizionale matroneo. Tra i vari quadri ce ne sono alcuni che rappresentano la Via Crucis. Non è presente né l’abside, né la cripta, mentre il presbiterio è stato costruito in un secondo momento. Sopra l’altare di marmo policromo si trova una cupoletta, e alle sue spalle è presente l’organo che è piuttosto nuovo, proviene dalla chiesa di Monte Berico, ed era chiuso dentro ad un armadio con vetrate trasparenti, in una stanza accanto. Anche quest’ultima, che è a sua volta una chiesetta, è stata aggiunta dopo, dal momento che il pavimento presenta una piastrellatura differente da quello della navata; alle pareti sono appesi tre dipinti in trittico e quattro o più in polittico. Tra questi spicca un quadro con un modellino di Vicenza.
Nella Chiesa principale, in bella mostra, si trova l’alberello dei battezzati, un piccolo arbusto dove sono appese le foto dei bimbi appena battezzati; il fonte battesimale si trova invece nel transetto ed è fatto in marmo. I numerosi archi sono realizzati a tutto sesto, mentre le campate si trovano sul soffitto dei due spazi laterali rispetto al presbiterio.


Foto di M.Z, 2A