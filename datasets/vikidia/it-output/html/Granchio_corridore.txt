Granchio corridore
Il granchio corridore (Pachygrapsus marmoratus Fabricius, 1787) è un granchio molto comune negli anfratti e nelle pozze d'acqua delle scogliere. Il suo nome deriva dalle zampe piuttosto lunghe che gli permettono di muoversi velocemente anche sulle superfici bagnate dalle onde. Il rivestimento duro che ricopre il suo corpo, cioè il carapace, è liscio e ha una colorazione che varia dal giallo scuro al grigiastro al più comune marrone, di solito con macchie irregolari più chiare. Le chele sono più grandi nei maschi, ma mai particolarmente robuste. Il corpo misura al massimo 5 centimetri. È una specie comune soprattutto nel Mar Mediterraneo, ma si trova anche nel Mar Nero e nell'Oceano Atlantico.