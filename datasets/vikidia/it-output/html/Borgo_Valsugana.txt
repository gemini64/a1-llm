Borgo Valsugana (Al Bórgo in dialetto trentino) è un comune italiano del nord. Fa parte della provincia autonoma di Trento, in Trentino-Alto Adige. Secondo il censimento del 2018 conta 8,000 abitanti, risultando essere l'undicesimo centro abitato della provincia per popolazione e il terzo della Valsugana.

Geografia Fisica
Borgo si è sviluppato attorno al fiume Brenta stretta tra il monte Ciolino a Nord e il monte Rocchetta a Sud, entrambi non molto elevati. Il suo centro storico è l'unico in tutto il Trentino ad essersi sviluppato su entrambe le sponde di un fiume (a differenza del centro storico di Trento, per esempio, che occupa una sola sponda dell'Adige).

Storia
Grazie alla sua posizione di passaggio tra il Veneto e il Trentino, la Valsugana ha sempre avuto una certa importanza dal punto di vista storico, politico ed economico.

Sport
La 17ª tappa del Giro d'Italia 1988 si è conclusa a Borgo Valsugana con la vittoria di Patrizio Gambirasio. Da molti anni a Borgo Valsugana si tiene la gara ciclistica Coppa d'Oro riservata alla categoria allievi. La principale squadra di calcio della città è l'U.S. Borgo A.S.D., nata nel 1953, che milita nel girone trentino di Prima Categoria (calcio). I colori sociali sono: il giallo ed il rosso.

Istruzione
Nel comune di Borgo Valsugana, oltre ad una scuola primaria ed una secondaria di primo grado, sono presenti due scuole secondarie di secondo grado: l'istituto di istruzione Alcide De Gasperi e le scuole ENAIP.