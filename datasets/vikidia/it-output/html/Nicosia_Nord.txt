Nicosia Nord (turco Kuzey Lefkoşa) è la capitale della Repubblica Turca di Cipro del Nord. De iure, il territorio appartiene alla Repubblica di Cipro ed è parte integrante della città di Nicosia. Con 61 378 abitanti, è il centro più popoloso di Cipro del Nord.
Nicosia è l'unica capitale divisa al mondo: la parte nord e la parte sud sono divise dalla Linea Verde dove è operativa la missione UNFICYP dell'ONU.

Geografia fisica
A differenza delle altre principali città dell'isola di Cipro, Nicosia Nord non sorge sulla costa ma in posizione relativamente centrale nell'isola, all'interno della piana della Mesaoria, separata dal mare da una catena montuosa.

Storia
Nicosia è stata fondata dai Greci provenienti dalla regione della penisola del Peloponneso dopo la Guerra di Troia.
Entra a far parte della Repubblica di Venezia nel 1489 e divenne parte dell'Impero ottomano a partire dal 1571.
Nel 1961, divenne la capitale della Repubblica di Cipro, divenuta indipendente dal Regno Unito.
A partire dal 1974, la città è divisa in due zone.

Città divisa
Dopo l'invasione turca del 1974, Nicosia è divisa in una zona sud amministrata dalla Repubblica di Cipro (greco-cipriota) e da una zona nord amministrata dalla Repubblica Turca di Cipro Nord. La linea di demarcazione tra le due zone è comunemente chiamata Linea Verde e si compone di fili spinati, guarnigioni militari e alcuni tratti di vero e proprio muro: tra le linee militari greco-cipriote e turco-cipriote vi è una terra di nessuno pattugliata dalla missione UNFICYP delle Nazioni Unite. Nicosia è l'ultima città europea divisa per le conseguenze di una guerra.

Galleria d'immagini
<gallery>
File:Operación Atila. Monumento a los caídos Operación Jul Ago 1974. Temblos.jpg|Monumento ai caduti dell'Operazione di pace turca del 1974
File:Nikozja polnoc3.jpg|Moschea Arab Ahmet Pasha
File:TRNC Prime Ministry 1.jpg|Palazzo del Primo Ministro
File:Nicosia 01-2017 img20 View from Shacolas Tower.jpg|Moschea Selimiye (ex Cattedrale di Santa Sofia)
File:Border between nort and south cyprus Nicosia.JPG|Posto di passaggio tra Nord e Sud della città sulla Green line
</gallery>