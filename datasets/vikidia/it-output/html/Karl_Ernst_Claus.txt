Karl Ernst Claus (Dorpat, 23 gennaio 1796 - Tartu, 25 marzo 1864) fu un chimico tedesco nato nel 1796 in Estonia.

Biografia
All'età di 4 anni perse il padre e due anni dopo restò orfano anche della madre. Nel 1810 si trasferì a San Pietroburgo e iniziò a lavorare come assistente in una farmacia.
All'età di 21 anni Claus superò un'esame, diventando in quel momento il più giovane farmacista della Russia.
Nel 1821 Claus sposò Ernestine Bate.
Nel 1826 aprì una sua farmacia a Kazan'.
Nel 1827 Claus fu chiamato a lavorare come assistente da Eduard Friedrich Eversmann in ricerche botaniche nelle steppe dei fiumi Ural e Volga.
Nel 1831 iniziò a lavorare come assistente nel laboratorio chimico dell'università. Prese il diploma nel 1835 e nel 1837 discusse una tesi sulla fitochimica analitica all'Università di Tartu. Nello stesso anno fece domanda all'Accademia Medico-Chirurgica di San Pietroburgo e ottenne un posto di capo del laboratorio chimico all'Università di Kazan'.
Nel 1844 scoprì un nuovo elemento chimico, che chiamò rutenio da Ruthenia, nome latino di Rus', regione dell'Europa Orientale abitata da Slavi orientali; non solo isolò il rutenio, ma ne determinò anche il peso atomico e altre proprietà chimiche.