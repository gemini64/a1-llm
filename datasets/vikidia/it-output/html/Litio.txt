Il litio è l'elemento chimico che ha simbolo Li e numero atomico 3. È un metallo alcalino ed è il primo elemento del primo gruppo della tavola periodica. Il suo nome deriva dal greco lithos che significa pietra e fu scoperto nel 1817 da J. A. Arfwedson nella pedalite, un silicato di litio e alluminio.

Caratteristiche fisiche

È un metallo grigiastro (bianco-argento), solido, pastoso e a temperatura ambiente  è il più leggero fra tutti gli elementi solidi
La temperatura di fusione è 180,54 °C
La temperatura di ebollizione è 1342 °C
La densità a 20 °C è 0,53 g/cm³



Caratteristiche chimiche
Viene conservato sotto petrolio o olio di paraffina perché in presenza di aria umida reagisce e sulla sua superficie si forma un rivestimento giallastro di ossido e nitruro.

Dove si trova in natura
Il litio non è presente in natura allo stato elementare, ma combinato con altri elementi. È presente in alcuni silicati (come ad esempio lo spodumene), nelle acque marine e in alcune acque minerali (alle quali conferisce proprietà diuretiche), nelle ceneri di molte piante e in diversi materiali.

Usi
Trova impiego nell'industria metallurgica e nelle industrie ceramiche e del vetro. È utilizzato per la produzione di smalti, batterie, grassi e lubrificanti, fuochi artificio. In campo farmacologico, il litio in forma di sali è utilizzato nella terapia delle sindromi depressive.

Sicurezza
È altamente infiammabile, esplosivo a contatto con aria, corrosivo.



Vedi anche

Tavola periodica