Sandra Mondaini è stata un'attrice e conduttrice televisiva italiana.

Biografia

È apparsa in televisione sin dal primo giorno delle trasmissioni ufficiali della Rai nel 1954. Attrice prevalentemente comica, la sua carriera sessantennale è stata legata a quella di suo marito, Raimondo Vianello, sposato nel 1962, col quale ha formato una delle coppie più celebri ed amate della televisione italiana, realizzando dagli anni sessanta in poi molti varietà televisivi e diversi film e telefilm, fra cui la nota sitcom Casa Vianello, andata in onda per circa vent'anni.