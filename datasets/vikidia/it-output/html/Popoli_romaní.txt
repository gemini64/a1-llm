I popoli romaní sono delle popolazioni originarie dell'India settentrionale diffuse principalmente in Europa, che hanno in comune l'uso della lingua romaní. I popoli romaní si stabilirono in Europa durante il Medioevo e sono oggi diffusi anche in altri continenti. Queste popolazioni sono prevalentemente stanziali, anche se in buona parte nomadi. In Italia ci si riferisce ai popoli romaní anche con termini quali "zingari", "zigani" o "gitani", avvertiti dalla maggioranza delle persone romaní come denigratori o offensivi. Tra i principali gruppi romaní in Italia vi sono rom e sinti.