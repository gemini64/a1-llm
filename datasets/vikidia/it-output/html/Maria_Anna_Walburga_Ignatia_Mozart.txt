Anna Maria Mozart è stata una compositrice, pianista e clavicembalista austriaca.

Biografia
Maria Anna Walburga Ignatia Mozart è nata a Salisburgo il 30 luglio 1751, figlia di Leopold Mozart e di Anna Maria Perti, nonchè sorella maggiore di Wolfgang Amadeus Mozart.
Maria Anna Mozart rivelò sin da piccola un talento musicale. Divenne un'eccellente pianista e un'insegnante molto apprezzata. Il fratello la stimava molto e credeva vivamente nel suo talento, a tal punto che le sottoponeva d'abitudine le proprie partiture per averne un parere. Compose inoltre alcuni brani per pianoforte a quattro mani e per due pianoforti, espressamente per suonarli in coppia con lei, è questo il caso , ad esempio, del Concerto per due pianoforti e orchestra KV 365. Wolfgang Amadeus le fece anche omaggio di un brano musicale nel giorno del suo onomastico del 1776: il Divertimento in Re Maggiore per Oboe, Corni ed Archi KV 251.
Inoltre incoraggiò a comporre musica, attività nella quale evidentemente la donna aveva provato a cimentarsi.
Probabilmente però non seguì il consiglio del fratello e se pure lo seguì della sua musica non è rimasta traccia. Nessuna sua composizione è stata conservata e anche quel misterioso Lied è andato perduto. Maria Anna Mozart sposò nel 1784 il Barone Johann Baptist von Berchtold zu Sonnenburg e si trasferì con lui a Sanct Gilgen.
Dal Barone ebbe un figlio maschio e due femmine.
Dovette ridurre le attività musicali e divenne una madre di famiglia, occupandosi dei propri figli e anche di quelli del marito, nati da due matrimoni precedenti.
In seguito alla prematura scomparsa di Wolfgang Amadeus, però diede un contributo molto importante alla promozione della sua figura di musicista aumentando le pubblicazioni delle sue composizioni.
Rimasta vedova nel 1801, tornò a Salisburgo e riprese l' insegnamento del pianoforte.
Morì quasi ottantenne, è sepolta nell' Abbazia di San Pietro di Salisburgo.