Da in alto a sinistra: fanti britannici a Ypres, ossario di Douaumont, moti rivoluzionari in Russia, fanti britannici in trincea sul fronte occidentale, serventi tedeschi di una mitragliatrice Vickers con maschera antigas, aerei Albatros DIII tedeschi.
La prima guerra mondiale è il nome dato al grande conflitto che coinvolse quasi tutte le grandi potenze mondiali, e molte di quelle minori, tra l'estate del 1914 e la fine del 1918.
Chiamata inizialmente dai contemporanei "guerra europea", con il coinvolgimento successivo delle nazioni del Commonwealth, degli Stati Uniti d'America e di altre nazioni extraeuropee, prese presto il nome di "guerra mondiale" o "grande guerra", per via delle caratteristiche di guerra totale che essa assunse: fu infatti il più grande conflitto armato mai combattuto fino al 1939 cioè fino allo scoppio della seconda guerra mondiale. (*)

Cause
La prima guerra mondiale è scatenata dall'assassinio di Francesco Ferdinando d'Austria-Este e di sua moglie, Sophie Chotek von Chotkowa. Questo assassinio crea tensione tra la Serbia e l'Impero Austro-Ungarico. Tuttavia, questo assassinio è solo un fattore scatenante, mentre le cause alla radice sono la tensione intorno alle colonie, il gioco delle alleanze, la preparazione alla guerra, ...


Schieramenti


Imperi centrali

Impero Tedesco
Impero austro-ungarico
Impero ottomano
Bulgaria



Intesa

Francia
Regno Unito
Impero russo
Stati Uniti
Impero giapponese
Serbia
Romania



Storia

L'inizio
l'attentato di Sarajevo, in cui l'arciduca Francesco Ferdinando venne ucciso da Gavrilo Princip
La prima guerra mondiale cominciò il 28 luglio 1914 con la dichiarazione di guerra dell'Austria alla Serbia in seguito all'assassinio dell'arciduca Francesco Ferdinando per concludersi oltre quattro anni dopo, l'11 novembre 1918. Il conflitto coinvolse le maggiori potenze mondiali di allora, divise in due blocchi contrapposti; gli Imperi centrali (Germania, Austria-Ungheria, Impero ottomano e Bulgaria) contro le potenze Alleate rappresentate principalmente da Francia, Gran Bretagna, Impero russo e Italia (1915).
Oltre 70 milioni di uomini furono mobilitati in tutto il mondo (60 milioni solo in Europa), in quello che divenne in breve tempo il più vasto conflitto della storia, che causò oltre 9 milioni di vittime tra i soldati e circa 7 milioni di vittime civili dovute non solo agli effetti diretti delle operazioni di guerra, ma anche alla carestia e alle malattie concomitanti. (*)

1914: primo anno di guerra
Schieramenti durante la prima guerra mondiale:in verde l'Intesa, in arancione gli Imperi Centrali e in grigio gli stati neutrali
Militarmente il conflitto si aprì con l'invasione austro-ungarica della Serbia, e parallelamente, con una rapida avanzata dell'esercito tedesco in Belgio il 3 agosto 1914. In poche settimane il gioco di alleanze formatosi negli ultimi decenni dell'Ottocento tra gli stati comportò l'entrata nel conflitto delle maggiori potenze europee e delle rispettive colonie. Si formarono così due schieramenti: Gli Imperi centrali, cioè Germania e  Impero austro-ungarico (a cui successivamente si aggiunse l'Impero ottomano); e l'Intesa, ovvero Francia, Regno Unito, Impero russo e Serbia (a cui in seguito si aggiunse il Giappone). Sul fronte orientale, gli austro-tedeschi sconfissero i russi nella Battaglia di Tannenberg tra il 26 e il 30 agosto.Battaglia della Marna: dei soldati francesi utilizzano dei cannoni Intanto sul fronte occidentale la Germania, dopo aver invaso il Belgio, avanzò nel nord della Francia.  Qui i tedeschi combatterono contro inglesi e francesi nella Battaglia della Marna (6-12 settembre): contro ogni aspettativa i tedeschi furono battuti. Con la sconfitta tedesca le speranze di una guerra breve e vittoriosa svanirono a favore di una logorante guerra di trincea, che si replicò su tutti i fronti del conflitto dove nessuno dei contendenti riuscì a soggiogare le armate nemiche. Dalle trincee, infatti, partirono assalti che provocarono milioni di morti, ma che non diedero grandi risultati. Infine, sul fronte orientale, i tedeschi riuscirono a battere i russi presso i laghi Masuri (7-14 settembre 1914).

1915: l'Italia entra in guerra
avanzamenti durante le 12 battaglie dell'Isonzo
All'inizio della guerra, l'Italia si era dichiarata neutrale. Ma tra gli italiani erano presenti gli interventisti, cioè coloro che desideravano che l'Italia entrasse in guerra. Essi espressero il loro parere tramite manifestazioni, che convinsero il ministro degli esteri Sidney Sonnino a firmare il 26 aprile 1915 il Patto di Londra, attraverso il quale l'Italia sarebbe entrata in guerra a fianco dell'Intesa e, in caso di vittoria, avrebbe ottenuto Istria, Venezia Giulia, Alto Adige e Dalmazia. Così il 24 maggio 1915, l'Italia dichiarò guerra all'Austria-Ungheria. Nei mesi successivi (giugno-dicembre) il Regno d'Italia combatté contro l'Austria 4 battaglie, dette dell'Isonzo, che pero riportarono scarsi risultati. Intanto sul fronte orientale, tra agosto e settembre, la Russia perse la Polonia, la Curlandia e la Lituania, mentre il 5 ottobre la Bulgaria scese in campo a fianco degli Imperi Centrali e il giorno dopo (6 ottobre) incominciò l'offensiva austro-bulgara contro la Serbia, che venne sconfitta.

1916: anno di intensi combattimenti
Battaglia di Verdun
Il 1916 si aprì con la Battaglia di Verdun (Francia) il 21 febbraio: i tedeschi scatenarono una grande ma inutile  offensiva contro i franco-britannici, che portò alla morte di circa 700000 soldati. Sul fronte italiano invece venne combattuta la quinta battaglia dell'Isonzo, che non ebbe risultati di rilievo.
Il 31 maggio venne combattuta una battaglia navale, cioè la Battaglia dello Jutland, in cui si ebbe un'inutile vittoria tedesca perché la flotta germanica dopo essere rientrata nei porti non salperà più il mare.
In seguito, il 1° luglio francesi e inglesi organizzarono una controffensiva sul fiume Somme: ebbe così luogo la Battaglia della Somme, in cui la carneficina fu elevata ma i risultati scarsi. Ancora sul fronte italiano, il 4 agosto, si svolse la sesta battaglia dell'Isonzo in cui gli italiani ottennero il primo grande successo: riuscirono infatti a conquistare la città di Gorizia. Inoltre il 27 agosto la Romania entrò in guerra schierandosi con l'Intesa, mentre tra settembre e novembre, ancora sul fronte italiano, vennero combattute la settima battaglia dell'Isonzo (14-18 settembre 1916),  l'ottava battaglia dell'Isonzo (10-12 ottobre 1916) e la nona battaglia dell'Isonzo (31 ottobre - 4 novembre 1916).

1917: la svolta, gli USA entrano in guerra
Disfatta di Caporetto
Nel febbraio 1917 in Russia scoppiarono diverse rivolte da parte dei bolscevichi e circa un mese dopo lo zar Nicola II abdicò (15 marzo 1917), facendo mancare così laiuto dei russi a Francia e Gran Bretagna. Ma il mese successivo arrivò la svolta decisiva per l'Intesa,che avrebbe Determinato l'esito finale del conflitto mondiale: il 2 aprile 1917 gli Stati Uniti d'America entrarono in guerra a fianco dell'Intesa. Essi fornirono i loro alleati di viveri, armi e denaro, in questo modo Francia e Regno Unito poterono resistere più a lungo dei loro nemici. In seguito, tra il  12 maggio e il 5 giugno l'Italia combatté la decima battaglia dell'Isonzo, mentre tra il 18 e il 31 agosto ebbe luogo l'undicesima battaglia dell'Isonzo, in cui l'esercito italiano riuscì a conquistare l'Altopiano della Bainsizza.Battaglia di Gerusalemme Ma questa vittoria fu seguita da un momento di difficoltà per l'Italia: il 24 ottobre ebbe luogo la Disfatta di Caporetto, in cui le linee militari italiane vennero sfondate da un'offensiva degli austriaci (affiancati da sette divisioni tedesche). Gli italiani si ritirarono, attestandosi lungo la linea del Piave. Dopo la Disfatta di Caporetto il generale Luigi Cadorna fu sostituito da Armando Diaz, che per risollevare l'esercito italiano, chiamò alle armi la leva del '99, formata da diciottenni. Infine, il 9 dicembre gli inglesi riuscirono a sottrarre agli ottomani Gerusalemme, dopo aver conquistato Gaza e Giaffa.

1918: fine del conflitto
Condizioni imposte dalla pace di Brest-Litovsk
Il 3 marzo 1918 gli Imperi centrali e la Russia firmarono la pace di Brest-Litovsk, attraverso cui L'Impero russo uscì definitamente dalla guerra perdendo però la Polonia, l'Estonia, la Lettonia, la Lituania, l'Ucraina, la Finlandia e la Transcaucasia. offensiva di primavera Durante l'ultimo anno di guerra la Germania organizzo un'ultima grande offensiva contro Francia e Regno Unito, l'Offensiva di primavera:

Il 21 marzo i tedeschi scatenarono un'offensiva sulla Somme, cioè l'operazione Michael;
Il 9 aprile lanciarono un'offensiva sulle Fiandre, cioè la quarta battaglia di Ypres;
Il 27 maggio  ne sferrarono un'altra sullo Chemin des Danes, durante la terza battaglia dell'Aisne;
Tra il 15 luglio e il 5 agosto i tedeschi combatterono la seconda battaglia della Marna.

Alla fine i tedeschi persero, e di conseguenza a ottobre francesi e inglesi riuscirono a liberare il nord della Francia e gran parte del Belgio. Sul fronte italiano, invece, il 24 ottobre l'esercito di Diaz riuscì a sfondare la linea del Piave e sconfissero gli Austriaci nella Battaglia di Vittorio Veneto (24 ottobre - 4 novembre 1918). Venne così firmato l'armistizio tra Italia e Impero austro-ungarico il 3 novembre 1918, mentre la Germania si arrese l'11 novembre 1918, giorno in cui firmò l'armistizio con le forze nemiche. La guerra è terminata.

I trattati di pace
Territori persi (in giallo) dalla Germania in base al Trattato di Versailles
Alla fine del conflitto, i maggiori imperi esistenti al mondo - Impero tedesco, austro-ungarico, ottomano e russo - cessarono di esistere, e da questi nacquero diversi stati che ridisegnarono completamente la geografia dell'Europa. La conferenza di pace si riunì a Parigi nel 1919, dove furono firmati ben quattro trattati di pace:

Il Trattato di Versailles (7 maggio 1919), attraverso cui l'Impero tedesco perse tutti i territori conquistati in precedenza (Alsazia e Lorena passarono alla Francia, la Posnania diventò polacca mentre le colonie furono sparite tra Francia, Gran Bretagna e Giappone); inoltre gli furono imposte umilianti clausole economiche (ovvero ingenti riparazioni di guerra) e militari (l'esercito tedesco non avrebbe dovuto superare i 100000 soldati, avrebbe avuto limitazioni nelle armi e l'area della Renania doveva essere smilitarizzata);

Suddivisione dell'impero austro-ungarico con il trattato di Saint-Germain en Laye

Il Trattato di Saint Germain-en-Laye (10 settembre 1919), mediante il quale fu creata la Repubblica Austriaca che  dovette cedere diversi territori ai nuovi stati creati della guerra, come la Cecoslovacchia, la Polonia e il Regno di Slovenia, Croazia e Serbia che nel 1929 sarebbe diventato Jugoslavia. Inoltre, gli Austriaci dovettero cedere all’Italia il Trentino Alto Adige, Trieste e Istria, mentre la Romania ottenne la Bucovina;
Il Trattato del Trianon (novembre 1920) porto alla creazione dell’Ungheria che dovette cedere la Transilvania alla Romania, la Slovacchia e la Rutenia alla cecoslovacchia e altri territori a quella che sarebbe poi diventata la Jugoslavia;

Ungheria e territori persi in seguito al Trattato del Trianon

Il Trattato di Sèvres (10 agosto 1920), fu imposto all'impero ottomano ponendo così fine alle ostilità con le potenze alleate; poco tempo dopo scoppiò la Guerra d’Indipendenza turca, a seguito della quale venne costituita la nuova Repubblica di Turchia che firmò, nel 1923, il Trattato di Losanna il quale annullava il precedente e, di fatto poneva, fine al vecchio Impero Ottomano.



Il ruolo delle donne durante la guerra
Durante il conflitto i lavoratori militarizzati non bastavano. Entrarono allora nel mondo del lavoro molte donne, soprattutto nelle fabbriche belliche e come fronte interno. Ruoli molto importanti ricoperti dalle donne furono: le crocerossine, le portatrici carniche e le donne soldato.

Le crocerossine
Donne e ragazze volontarie della Croce Rossa (e di altre associazioni di soccorso) si impegnarono nel prestare soccorso e conforto ai militari feriti e reduci dalla guerra di trincea. Le strutture erano spesso improvvisate in luoghi di fortuna. Le Crocerossine correvano un grande pericolo: «la spagnola», un'influenza per quei tempi mortale che si portò via milioni di vite. Molte, alla fine del conflitto, furono le infermiere decorate al valor militare. In totale gli ospedali territoriali della Croce Rossa Italiana furono 204 con 7.320 infermiere volontarie.

Le portatrici carniche
Le portatrici carniche erano le donne che, soprattutto lungo le Alpi Carniche, portavano rifornimenti ai soldati. La mattina presto dovevano mettersi una gerla di 40 chili sulle spalle e camminare a piedi scalzi su per le montagne. Quando arrivavano si riposavano e poi la sera tornavano in valle con le gerle piene di biancheria sporca e/o malati e morti.

Le donne soldato
Le donne soldato erano delle donne che di nascosto si imbucavano nei battaglioni e combattevano.
Questo per il loro amore per la patria. Un esempio ne è Victoria Savs che decise di seguire il padre in guerra col nome di Victor. Si guadagnò ben 10 medaglie al valore e le venne amputata anche una gamba. Questo è uno dei pochi esempi del perché le donne non avevano nessun ruolo nei gradi militari.

Bilancio

Il bilancio della Grande Guerra è terribile: 10 milioni di morti, centinaia di migliaia di feriti, un'Europa distrutta dal conflitto.