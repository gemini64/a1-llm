Il cervello è l'organo principale del sistema nervoso centrale dei vertebrati e nella maggioranza degli invertebrati. Si trova nella testa. Il cervello è l'organo più complesso e voluminoso del corpo umano. Contiene più di 100 miliardi di neuroni e rappresenta il nostro centro di controllo. È grazie ad esso se possiamo pensare, ragionare, parlare, ricordare, prendere decisioni, sognare e provare emozioni.

Funzione
Il cervello riceve informazioni dagli organi di senso e controlla i movimenti volontari.

Struttura
Un solco longitudinale lo divide in due emisferi (destro e sinistro), uniti alla base dal corpo calloso.
L’emisfero destro controlla la parte sinistra del corpo, mentre l’emisfero sinistro controlla la parte destra.
La superficie esterna è chiamata corteccia cerebrale ed è la sede dell’intelligenza e del linguaggio.
La corteccia è spessa appena qualche mm e presenta numerose circonvoluzioni che ne aumentano la superficie.  
Più in profondità si trovano il talamo (centro di smistamento delle informazioni che provengono dagli organi di senso) e l’ipotalamo (regola funzioni vitali quali la respirazione e la frequenza del battito cardiaco; inoltre controlla l’ipofisi).
Esternamente la forma del cervello ricorda quella di un grosso gheriglio di noce. Un solco longitudinale lo divide in due emisferi praticamente uguali (destro e sinistro), uniti alla base dal corpo calloso. L’emisfero destro controlla la parte sinistra del corpo, mentre l’emisfero sinistro controlla la parte destra. Tuttavia le due parti non agiscono in modo indipendente, bensì comunicano tra loro e si scambiano continuamente informazioni.
Sezionando il cervello con un taglio verticale osserviamo che la colorazione interna non è uniforme: si distingue infatti una parte più superficiale di colore grigio e una parte più profonda di colore biancastro. La sostanza grigia esterna è scura perché è costituita dai corpi cellulari e dai dendriti dei neuroni, mentre la sostanza bianca è formata dagli assoni rivestiti di mielina, che è una sostanza grassa e chiara.
La sostanza grigia è chiamata corteccia cerebrale ed è la sede dell’intelligenza e del linguaggio. È spessa appena qualche millimetro e presenta numerose circonvoluzioni (ripiegamenti) che ne aumentano la superficie.
La corteccia cerebrale può essere suddivisa in aree specializzate, ciascuna con una funzione ben precisa. Queste aree non agiscono in modo indipendente, ma sono tutte collegate tra loro.
Al di sotto della corteccia, immersi nella sostanza bianca si trovano due nuclei molto importanti:

Il talamo riceve le informazioni dagli organi di senso e le indirizza alle corrette regioni della corteccia incaricate di elaborare una risposta;



L'ipotalamo regola funzioni vitali quali la respirazione e la frequenza del battito cardiaco.



Curiosità

Quello di un adulto pesa circa 1,5 kg e consuma un quinto di tutto l'ossigeno che respiriamo.
Il cervello brucia molta energia, che ricava principalmente dal glucosio.