Striscia la notizia è un programma televisivo definito come telegiornale satirico, a metà strada tra varietà e giornalismo.

Storia
Il Gabibbo.
Striscia la notizia cominciò il 7 novembre del 1988, condotto dalla coppia formata da Ezio Greggio e Gianfranco D'Angelo. Sin dalla prima edizione è presente anche un pupazzo di colore rosso chiamato Gabibbo, che parla con un chiaro accento genovese. Lo storico conduttore Ezio Greggio, insieme a Enzo Iacchetti, forma la coppia di conduzione storica della trasmissione. Molte presenze alla conduzione sono state inoltre collezionate dal duo Ficarra e Picone e dalla showgirl Michelle Hunziker. Ebbe inoltre un discreto successo la coppia formata da Luca Laurenti e Paolo Bonolis. Il programma è ideato e prodotto da Antonio Ricci.

Gli inviati
Al programma collaborano anche molti inviati, tra i quali: Max Laudadio, Cristiano Militello, Valerio Staffelli, Luca Abete, Edoardo Stoppa, Jimmy Ghione, Cristian Cocco, Chiara Squaglia, Stefania Petix e Moreno Morello. Ogni inviato si occupa solitamente di una tematica o di una regione geografica in particolare. Alcuni di questi consegnano dei premi o riconoscimenti satirici ai malcapitati di turno. Tra i premi più famosi di Striscia la notizia va ricordato il Tapiro d'Oro, consegnato da Valerio Staffelli.