È un metodo di analisi biologica che ha lo scopo di indicare lo stato di salute di un fiume attraverso in monitoraggio del livello di funzionalità del fiume stesso. Nel ambito di lavoro si usa l'acronimo I.F.F.

Storia dell'indice IFF
Nel 2000, uscì la prima edizione del metodo IFF ossia l’indice di funzionalità fluviale: un indice ecologico che permette di studiare il grado di funzionalità di un fiume, attraverso la struttura, la morfologia e la vegetazione.  Questo però portò molti dubbi, in quanto, tale metodologia era basata sulla capacità  o meno dell’operatore di leggere il fiume, ma anche per la scarsa sperimentazione e per l’imprevedibilità dell’interesse che avrebbe potuto suscitare il metodo. Nonostante questo però, suscitò un grande interesse tra gli operatori del settore, che accolsero la nuova proposta con grande entusiasmo, tanto da essere ancora oggi, uno standard di monitoraggio da affiancare alle indagini biologiche di routine. La pubblicazione di questo nuovo metodo come Manuale ANPA, ora diventato APAT, fu inizialmente fatto in forma cartacea e poi successivamente anche in formato elettronico sul sito dell’APPA di Trento.
I motivi di questo successo sono essenzialmente per il fatto che gli addetti del settore, sentirono l’esigenza di trovare uno strumento che potesse valutare lo stato complessivo e la funzionalità di un corso d’acqua e facilitare la programmazione di eventuali interventi di ripristino, conservando lo stato ambientale e il territorio, in modo più  integro. Con questo metodo, si è potuto indagare su parecchi corsi d’acqua italiani che all’incirca conta un'estensione di 4000 km di fiumi rilevati, ed è proprio a causa di varie tipologie fluviali, che si è reso necessario adeguarlo e aggiornarlo con delle modifiche, in modo da avere una valutazione più concreta e oggettiva.

Collegamenti