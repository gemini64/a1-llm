Schema di un ictus causato da un'embolia
L'ictus (in latino "colpo") è una malattia che consiste nella comparsa di disfunzioni delle attività cerebrali di durata superiore a un giorno dovute ad un'anomalia dell'irrorazione sanguigna cerebrale.

Eziologia
L'occlusione di un'arteria cerebrale è causata l'80% delle volte da aterosclerosi. Se le placche di materiale solido sono attaccate alla parete interna dell'arteria si parla di trombosi; se invece il materiale attaccato all'arteria si stacca e viene trasportato dal flusso sanguigno si parla d'embolia. Altre cause frequenti dell'ictus sono la fibrillazione atriale, l'emorragia cerebrale, causata di solito da un aneurisma e perciò da una rottura d'un'arteria cerebrale, cardiopatie e traumi cranici.

Clinica

Segni e sintomi
I sintomi dell'ictus dipendono dall'area colpita. I segni principali sono: afasia, deficit cognitivi, sensoriali (specialmente visivi), ai motoneuroni del viso e degli arti, perdita d'equilibrio, paralisi e un forte mal di testa. Il paziente colpito da ictus può andare in coma o morire.

Patogenesi
L'emorragia causa la rottura dell'arteria, di solito provocata da un'aneurisma o da ipertensione.
L'occlusione di un'arteria provoca la carenza di ossigeno nella zona colpita dall'ictus, causando la sofferta delle cellule e, se l'ictus è duraturo, la loro morte (necrosi). La gravità dell'ictus dipende dalla durata della carenza d'ossigeno alle cellule colpite.

Trattamento
L'ictus può essere curato con farmaci che sciolgono gli ateromi delle arterie, (come gli ipolipemizzanti), che riducono la pressione sanguigna (farmaci antipertensivi) e che rendono meno viscoso il sangue.