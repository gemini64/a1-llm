Virginio Scotti, conosciuto come Gerry Scotti, è un conduttore televisivo, attore ed ex parlamentare italiano.

Biografia
Nasce a Camporinaldo (frazione del comune di Miradolo Terme) il 7 agosto 1956. Figlio unico, il padre Mario era un operaio che lavora alle rotative del Corriere della Sera, mentre la madre era casalinga. Il nome "Virginio" è stato scelto dai genitori in onore di uno zio, mentre il nome d'arte Gerry deriva dal soprannome che, durante l'infanzia, alcuni compagni di scuola gli diedero per prenderlo in giro. Dopo alcuni anni dalla nascita del futuro presentatore, la famiglia Scotti si trasferì a Milano, dove Virginio frequenta il liceo classico, per poi iscriversi alla facoltà di giurisprudenza che aveva abbandonato a pochi esami dalla laurea per iniziare la carriera radiofonica e televisiva, sebbene i genitori lo avessero incitato a intraprendere la carriera di avvocato. La sua carriera di conduttore radiofonico ha inizio negli anni sessanta. Tra i programmi da lui condotti si possono ricordare: Passaparola, Chi vuol essere milionario?, Avanti un altro!, The Money Drop e Caduta libera. Ha inoltre recitato in varie sitcom e film per la televisione. Nel 1987 fu eletto deputato nella X legislatura, per il Partito Socialista Italiano. Il suo mandato terminò nell'aprile del 1992. È uno dei presentatori più popolari della televisione italiana.