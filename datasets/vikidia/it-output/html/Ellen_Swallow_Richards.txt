Ellen Swallow Richards è stata un'ingegnera, chimica e accademica statunitense.

Biografia
Ellen Henrietta Swallow nasce a Dustable, contea del Bedfordshire, in Inghilterra, il 3 dicembre 1842 e nei primi anni della sua vita studia a casa.
Nel 1859 la famiglia si trasferisce a Westford e così può frequentare la Westford Academy. La sua competenza latina le permette di studiare il francese e il tedesco e grazie alle sue abilità linguistiche, è molto richiesta come tutor: le entrate guadagnate in questo modo le permettono di proseguire gli studi.
Nella primavera del 1863 la famiglia si trasferisce a Littleton, nel Massachusetts, dove il signor Swallow aveva acquistato un negozio più grande e ampliato la sua attività. Nel giugno 1864 inizia a lavorare come insegnante. Nel 1870 si laurea al Vassar College: durante gli anni al college si ispira a Maria Mitchell, astronoma statunitense.
Sempre 1870 diviene la prima donna a essere ammessa al Massachusetts Institute of Technology, dove si laurea in chimica nel 1873.
Il 4 giugno 1875 Ellen sposa Robert H. Richards, da cui prese il cognome: egli è il presidente del dipartimento di ingegneria mineraria del MIT, con il quale aveva lavorato nel laboratorio di mineralogia. Si stabiliscono a Jamaica Plain, nel Massachusetts. Con il sostegno di suo marito, diviene docente associata al MIT, offrendo volontariamente i suoi servizi e contribuendo con 1.000 dollari all'anno al "Woman's Laboratory", un programma in cui i suoi studenti sono principalmente insegnanti, con una scarsa formazione in laboratorio, che desiderano svolgere esperimenti chimici e apprendere mineralogia.
Dal 1884 fino alla sua morte, è istruttrice presso il laboratorio di chimica sanitaria appena fondato presso la Lawrence Experiment Station, la prima negli Stati Uniti, guidata dal suo ex professore William R. Nichols. Sempre nel 1884 è nominata istruttrice di chimica sanitaria in un laboratorio del MIT di recente formazione per lo studio dei servizi igienico-sanitari.
È consulente per il Consiglio di Stato della sanità del Massachusetts dal 1872 al 1875 e analista ufficiale dell'acqua del Commonwealth dal 1887 al 1897; inoltre lavora come esperta di nutrizione per il Dipartimento dell'Agricoltura degli Stati Uniti.
Femminista pragmatica, nonché un'ecofemminista, credeva che il lavoro delle donne all'interno della casa fosse un aspetto vitale dell'economia. Muore a Boston il 30 marzo 1911.

Sitografia


WikiZero-Ellen Swallow Richards [1]




Filmografia

Ellen Swallow Richards - infinite.mit.edu