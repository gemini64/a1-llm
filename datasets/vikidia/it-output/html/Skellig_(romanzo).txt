Skellig è un libro di David Almond la cui prima edizione originale inglese venne pubblicata nel 1998. L'adattamento italiano è stato pubblicato nel 2009. Il libro ha ricevuto il Carnegie medal, il Michael L. Printz Award e il Mythopoeic Fantasy Award for Children's Literature.
Successivamente nel 2010 viene pubblicato il prequel "My name is Mina" che riguarda un personaggio del libro. La traduzione italiana (La storia di Mina) viene pubblicata l'anno successivo.

Storia (dettagli)
Come l'autore fa spesso nei suoi romanzi, anche in Skellig vengono espresse due tematiche opposte che causano curiosità al lettore, in questo caso sono realtà e immaginazione. L'autore utilizza questo metodo prevalentemente per il fatto che senza una delle due tematiche, l'altra verrebbe dimenticata e non avrebbe più importanza. L'esempio più ovvio è che senza le mascherine non ci saremmo mai resi conto di quanto sia bello respirare.
L'autore inoltre non fa delle descrizioni particolarmente lunghe e dettagliate lasciando immaginare l'aspetto delle persone e dell'ambientazione al lettore.
Il nome dei due protagonisti principali, Michael e Skellig, potrebbero essere collegati all'isola di Skellig Michael in Irlanda nella Contea di Kerry. Il nome dell'amica di Michael, Mina, diminutivo di Wilhemina, è la forma femminile del nome William. William Blake è il nome di uno scrittore che la famiglia di Mina apprezza molto.
Questo romanzo ha molte cose in comune con il racconto di Gabriel García Márquez intitolato "un uomo anziano con ali enormi". Lo stesso autore ha ammesso di aver preso ispirazione dal racconto di Márquez. Nonostante ciò, il romanzo di Almond presenta alcune differenze: i protagonisti Michael e Mina sono rispettosi e protettivi nei confronti di questo strano essere che è Skellig, a differenza dei protagonisti di Márquez che sono scontrosi nei confronti dell'uomo con le ali.

Trama
Il racconto è ambientato in un paesino nel nord dell'Inghilterra ed è narrato in prima persona dal protagonista Michael che sta vivendo il dramma di avere una sorellina nata prematura in pericolo di vita.
La madre di Michael passa la maggior parte delle giornate all'ospedale per controllare la bambina, mentre il padre cerca di ristrutturare la nuova casa, rifiutandosi di ristrutturare il garage pericolante nel quale si nasconde un particolare essere che ha le sembianze di un vecchio gobbo e in fin di vita. Michael lo nutre ogni giorno con del cibo cinese e con dell'aspirina senza capire se è solo frutto della sua immaginazione o è tutto reale. Per capire se quello che vede è reale o meno fa vedere questo essere alla sua nuova vicina Mina che gli conferma dell'esistenza di questo essere. I due ragazzi riescono a prendere fiducia e si scopre che questo essere si chiama Skellig. Lo nascondono quindi in una casa abbandonata che il nonno oramai deceduto di Mina le ha lasciato in eredità. Skellig sembra piano piano riprendersi e diventare meno scontroso nei confronti dei ragazzi. Quando si riprenderà completamente prenderà le sembianze di un giovane ragazzo con una particolare caratteristica, due grandi ali che escono dalla camicia e volerà via, non si sa dove...

Tematiche

Realtà/immaginazione
Scuola
Importanza della salute fisica e mentale
Amicizia



Cultura di massa
Da questo libro è stata creata un'opera, un film e una pièce teatrale.

Pièce teatrale (2003)
Diretta da Trevor Nunn che ha seguito l'idea di non mostrare la vera natura di Skellig. È stata recitata per la prima volta a Londra.

Opera (2008)
Il libro è stato adattato ad un'opera con musica composta da Tod Machover.

Film (2009)
Diretto da Annabel Jankel e pubblicato il 12 aprile 2009.

Opere dell'autore

Skellig (1998), ed italiana 2000
Il grande gioco (Kit's Wilderness, 1999), ed it. 2001
Occhi di cielo (Heaven Eyes, 2000) ed. it. 2004
Contare le stelle (Counting Stars, 2000)
Secret Heart 2001
Where your wings were 2002
L'uomo che mangiava il fuoco (The Fire-Eaters, 2003) ed. it. 2006
Kate, the Cat and the Moon 2005
Argilla (Clay, 2005) , ed. it. 2010
Click. Diedi voci una storia (Click! 2007), con AA. VV., ed. it.2008
My Dad's a Birdman 2007
Jackdaw Summer 2008
Il selvaggio, collaborazione con Dave McKean (The Savage, 2008) ed. it. 2009
Klaus Vogel and the Bad Lads 2009
La storia di Mina (My name is Mina, 2010), ed. it. 2011
Slog's Dad, collaborazione con Dave McKean (2010)
Il bambino che si arrampicò fino alla luna (The Boy Who Climbed into the Moon 2010) ed. it. tr. di Guia Risari, Salani, Milano, 2012
The True Tale of the Monster Billy Dean 2011
il ragazzo che nuotava con i piranha 2012
Mouse Bird Snake Wolf 2013
Joe's Dog 2013
Nestling 2013
Bad Angelo 2013
Canzone di Orfeo 2018
Wild Girl,Wild Boy (Edizioni Primavera 2020) collana "i gabbiani"