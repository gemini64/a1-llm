L'agro nocerino sarnese visto dai Monti Lattari
L'Agro nocerino sarnese è un territorio italiano collocato a metà strada tra Napoli e Salerno. Si compone di comuni e località appartenenti in toto alla provincia di Salerno, a nord del capoluogo.
L'area è nota principalmente per l'agricoltura e la produzione di frutta ed ortaggi, come i friarielli ed il pomodoro San Marzano.
I comuni principali del territorio sono Nocera Inferiore, Sarno, Scafati ed Angri.

Geografia
Nel complesso l'area è grande 188,1 km² e contiene circa 300.000 abitanti.
Confina a nord-est con la provincia di Avellino da cui è separata tramite i monti Picentini, a nord-ovest con la città metropolitana di Napoli, a sud con Cava de' Tirreni  (SA) e la costiera amalfitana da cui si separa tramite i monti Lattari.
L'area è attraversata dal fiume Sarno, corso d'acqua che funge da confine naturale tra alcuni comuni della zona.
Pomodori San Marzano
I comuni appartenenti al territorio sono: Scafati, Sarno, Siano, San Valentino Torio, San Marzano sul Sarno, Sant'Egidio del Monte Albino, Roccapiemonte, Pagani, Nocera Inferiore, Nocera Superiore, Corbara, Bracigliano, Castel San Giorgio, Angri. La città capofila del territorio è Nocera Inferiore. (*)
Dal punto di vista geografico e morfologico, rientrerebbero nell'agro nocerino-sarnese anche i comuni di Striano e Poggiomarino, i quali sono però parte della città metropolitana di Napoli.

Prodotti tipici
Tipicamente del luogo sono il pomodoro San Marzano, il cipollotto nocerino, la percoca giallona di Siano ed il broccolo friariello.
Oltre ai prodotti tipici, l'area è nota anche per la coltivazione di diversi altri tipi di frutta e ortaggi.