Il clima temperato è quel gruppo climatico proprio delle due zone temperate (boreale e australe) del nostro pianeta, comprese tra i tropici e i circoli polari. Fanno parte di questo clima luoghi compresi tra i 30 e i 50-60 gradi di latitudine, e in particolar modo Europa, Canada meridionale, Stati Uniti, Cina, Argentina, Cile, Tasmania, Nuova Zelanda e parte dell'Africa meridionale.

Caratteristiche
Il clima temperato è caratterizzato da temperature modeste: inverni non troppo rigidi, estati miti e piogge moderate distribuite durante l'anno e concentrate in certe stagioni. Si tratta dunque di un clima favorevole, che ha consentito lo sviluppo e l'accrescimento degli insediamenti umani.

Tipi di climi


Secondo la classificazione climatica di Koppen Il clima temperato è designato con la lettera C. In questo tipo di clima, il mese più rigido ha una temperatura media che oscilla tra i -3°C e i 18°C, e all'interno di esso troviamo diversi tipi di climi, tra i quali:

Clima mediterraneo (nella classificazione climatica è indicato con Cs): è caratterizzato da inverni miti, estati calde e piogge moderate.
Clima mediterraneo Csa: presenta una temperatura media maggiore di 22°C nel mese più caldo;
Clima mediterraneo Csb: presenta una temperatura media minore di 22°C nel mese più caldo e inoltre c'è meno escursione termica tra il mese più caldo e quello più rigido.
Clima temperato umido (nella classificazione climatica è indicato con Cf): è un clima caratterizzato dall'assenza di una stagione secca e presenta piogge abbondanti. Comprende al suo interno:
Clima subtropicale umido (nella classificazione climatica Cfa): presenta una temperatura maggiore di 22°C nel mese più caldo, oltre ad avere abbondanti precipitazioni durante l'anno;
Clima temperato umido con estate tiepida (nella classificazione climatica Cfb): presenta una temperatura inferiore a 22°C nel mese più caldo ed è caratterizzato da molte piogge.
Clima sinico (nella classificazione climatica è indicato con Cw) : è quel clima caratterizzato dall'alternarsi di un inverno secca e di un'estate piovosa.




Altri progetti