L'endometriosi è una malattia quasi esclusivamente femminile (sono rarissimi i casi nel sesso maschile).
Si manifesta quando l’endometrio, una mucosa che normalmente riveste esclusivamente l’interno dell’utero esce durante le contrazioni mestruali e si deposita all’esterno: nelle tube, nell’addome, raramente nel fegato e sulla superficie degli organi pelvici.
Si può manifestare anche dalla prima mestruazione, in età adulta o - più raramente - in menopausa. Interessa circa tre milioni di donne in Italia ed è considerata una malattia invalidante poiché causa forti dolori all’addome soprattutto durante il periodo mestruale.
Non è confermato che sia la causa principale, ma è presente in circa il 30-40% dei casi di infertilità. Poiché è una malattia che non ha sintomi particolarmente gravi o diversi da quelli causati dal ciclo mestruale spesso non viene presa come possibilità e per questo motivo si calcola che viene diagnosticata dopo circa 7 anni dal suo inizio e causa molti problemi psicologici alle donne che ne sono affette. Molto utile per la diagnosi di endometriosi si è rivelata l’ecografia. Se la malattia viene scoperta all’inizio si può curare.
Le cure sono a base di progestinici oppure di ormoni nei casi più gravi che procurano però una menopausa forzata con tutti gli inconvenienti che ne conseguono come le vampate di calore, la fragilità psicologica e l’osteoporosi.