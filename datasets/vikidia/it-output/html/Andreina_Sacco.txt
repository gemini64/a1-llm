Andreina Sacco è stata una ginnasta, cestista e altista italiana.

Biografia
Andreina Sacco nasce nel 1904 a Torino e cresce coltivando moltissime passioni, come lo sport e la musica.
Nel 1922 si diploma in educazione fisica a Torino e consegue il diploma di Composizione ed abilitazione all’insegnamento del Canto Corale negli istituti.
Ottiene il diploma superiore di pianoforte al conservatorio di Torino.
Si sposa con un ginnasta, Mario Gotta, un personaggio molto importante nella sua vita. Andreina Sacco diventa anche un’insegnante di Educazione Fisica nelle scuole medie e superiori a Brescia, Novara, Milano, Torino e Roma. La sua vita sportiva è piena di riconoscimenti e premi. Diviene docente di ginnastica ritmica moderna sulla quale tiene innumerevoli corsi nazionali ed internazionali.
Nel 1953 grazie a lei ginnastica ritmica entra a far parte dei programmi scolastici col nome di ginnastica femminile moderna che lei insegna presso L'Istituto superiore statale di educazione fisica di Roma fino al suo pensionamento. Fu anche direttrice tecnica della sezione ginnastica artistica femminile .
Diviene anche ispiratrice tecnica nazionale per la ginnastica ritmico-sportiva. E' stata membro del comitato tecnico della Federazione Internazionale di Ginnastica e dei comitati organizzatori dei campionati del mondo di ginnastica e dei Giochi olimpici.
Nel 1950 le fu assegnato il Distintivo d’Onore di Atleta Azzurra, mentre nel 1974 divenne cavaliere della Repubblica Italiana.
Il Comitato Olimpico Nazionale Italiano le ha assegnato la stella d'oro al merito sportivo.
E' stata nominata membro onorario della Federazione internazionale di ginnastica (*) .