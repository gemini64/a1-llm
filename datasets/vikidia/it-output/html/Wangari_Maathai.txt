Wangari Maathai è stata un'ambientalista e attivista keniota.

Biografia

Wangari Muta Maathai, è stata una biologa, ambientalista e attivista politica nata a Nyeri (Kenya) il primo aprile 1940. 
Al tempo le figlie dei contadini non andavano a scuola ma un suo fratello convinse la famiglia a lasciare che lei frequentasse con lui le elementari; dopo le medie fu prima della sua classe e ammessa al liceo Nostra Signora di Loreto, a Limuru, l’unico liceo femminile del Kenya. 
Alla fine degli studi diventa la prima donna centroafricana a conseguire una Laurea in Scienze biologiche (1966) e a ottenere una cattedra in veterinaria all’Università di Nairobi. 
Nel 1977, durante la giornata mondiale per l’ambiente   con altre donne pianta sette alberi in un parco appena fuori dalla capitale keniota: questi alberi formano la prima "cintura verde".
Dagli anni ’80  promuove una forte campagna di sensibilizzazione verso i problemi ambientali e il disboscamento, facendo piantare in Kenya e in altri Paesi africani più di trenta milioni di alberi. 
Successivamente il suo interesse abbraccia i diritti umani, in particolare di donne e bambini e bambine, e la lotta per la democrazia e per una società multietnica, incoraggiando soprattutto le donne africane a battersi per una vita migliore.
Per la sua critica alla corruzione del regime keniota viene picchiata, diffamata e più volte imprigionata.
Nel 2004 è la prima donna africana a vincere il Premio Nobel per la pace, per “il suo contributo allo sviluppo sostenibile, alla democrazia e alla pace”.
Muore a Nairobi il 25 settembre 2011.