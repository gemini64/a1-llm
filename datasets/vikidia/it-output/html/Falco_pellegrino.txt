Un falco pellegrino è un uccello rapace. Vive in montagna e anche in pianura e si nutre di piccoli uccelli e roditori, ad esempio piccioni e topi.

Descrizione
Il falco pellegrino ha un'apertura alare compresa tra i 70 e i 110 centimetri. Come in tutti gli uccelli rapaci, la femmina è più grande del maschio e ha un peso compreso fra gli 800 e i 1200 grammi, mentre il maschio ha un peso compreso fra i 500 e i 700 grammi. I colori degli adulti sono: grigio sul dorso e bianco con puntini neri sul petto. Sulla faccia ha una specie di mascherina grigia. Il becco è giallo con la punta grigia. Gli occhi sono neri.

Habitat
Questo uccello vive in gran parte del mondo, tranne ai poli e nelle isole più remote. Per la nidificazione sceglie punti alti, come scogliere rocciose o anche i grattacieli nelle città. Caccia in campi aperti; non può volare nei boschi.

Comportamento
Quando caccia, non caccia la preda da dietro ma si butta sopra la preda in picchiata, raggiungendo anche i 300 chilometri all'ora. Non è socievole, è un uccello solitario e nella stagione della cova ha dei territori precisi che difende dagli altri falchi.