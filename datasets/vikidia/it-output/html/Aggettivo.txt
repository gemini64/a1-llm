L'aggettivo è la parte variabile del discorso che si aggiunge al nome per indicarne una qualità o per meglio determinarlo. Esso concorda nel genere e nel numero con il nome a cui si riferisce.
Gli aggettivi si suddividono in:

qualificativi, quando specificano una caratteristica o un modo di essere del nome a cui si riferisce;
determinativi, quando precisano alcuni aspetti particolari del nome.

Gli aggettivi determinativi, a loro volta si suddividono in numerose categorie: possessivi, dimostrativi, indefiniti, numerali, interrogativi ed esclamativi.