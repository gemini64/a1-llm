Un impero coloniale è un tipo di impero composto da uno Stato e dai territori che sono stati assoggettati da esso, detti colonie. Esse sono molto spesso distanti dalla madrepatria, che ne sfrutta le risorse, e sono occupate sia politicamente sia economicamente.

Come nascono



Impero spagnolo e portoghese
Gli imperi coloniali nascono in seguito alle esplorazioni geografiche e alla scoperta dell'America. Infatti, dopo i viaggi effettuati da Cristoforo Colombo, i conquistadores spagnoli arrivarono in America, dando vita a un enorme impero coloniale. Nel 1519, il conquistadores Hernán Cortés, con soli 400 uomini, sbarcò sulle coste messicane e nel 1521  riuscì a sconfiggere e a conquistare l'impero azteco, mentre tra il 1527 e il 1544 gli spagnoli batterono i maya. Nel 1531 Francisco Pizarro sbarco in Perù, e con circa 200 uomini e dei cavalli, riuscì a sottomettere l'impero inca. In questo modo gli spagnoli crearono un vasto impero, che andava dal Messico fino in Argentina. Ma anche i portoghesi si adoperarono a formare un'impero: nel 1530 procedettero alla colonizzazione e alla conquista del Brasile.

L'arrivo di inglesi, francesi e olandesi


Nel XVII secolo anche inglesi, francesi e olandesi fondarono delle colonie in America. Nel 1606 gli inglesi fondarono la colonia della Virginia, nel 1608 i francesi fondarono la colonia del Québec, mentre nel 1625 gli olandesi fondarono la città di Nuova Amsterdam. In seguito, tra il 1620 e il 1640 i puritani inglesi si insediarono sulla  costa atlantica del Nord America, mentre nel 1642 i francesi fondarono la città di Montreal e nel 1655 si stabilirono a Santo Domingo: così nel 1686 l'impero coloniale francese si estendeva dal Golfo del Messico all'Arkansas.