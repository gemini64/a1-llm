I metalli alcalini sono elementi chimici che costituiscono il primo gruppo della Tavola periodica.
Sono il  litio (Li), il sodio (Na), il potassio (K), il rubidio (Rb), il cesio (Cs) e il francio (Fr).
Essi formano cationi grazie alla formazione di un gruppo omogeneo di metalli molto reattivi che perdono facilmente l'elettrone del livello elettronico più esterno.
Nella tavola periodica i metalli alcalini, assieme agli alcalino-terrosi (gruppo 2), costituiscono il blocco s. Essendo questi elementi tutti in uno stesso gruppo, hanno uguale numero di elettroni di valenza, il numero di essi coincide con il numero romano usato per identificare il gruppo (in questo caso 1).

Origine del nome
L'aggettivo alcalino viene dall'arabo al-qali; riferito alla potassa, ottenuta dalla combustione del legno (il verbo qalaa in arabo significa arrostire).
Poiché la potassa ha caratteristiche basiche, si è diffusa la convenzione di chiamare alcali tutte quelle sostanze che, come la potassa, sono in grado di neutralizzare gli acidi. Ancora oggi con alcalino si può intendere o un metallo del primo gruppo della tavola periodica o un composto basico.