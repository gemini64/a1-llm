Suni (Sune in lingua sarda) è un comune della Sardegna occidentale, nella provincia di Oristano, territorio della Planargia.
Il paese ha 1.226 abitanti ed ha una superficie di 47,39 kmq.

Monumenti
L'età pre-nuragica è rappresentata da monumenti funerari : Domus de janas, nelle località di Chirisconis e Fanzellu e i Dolmen di Matta Larentu.
Del periodo Nuragico ci sono numerosi nuraghi tra i quali ricordiamo Nuraddeo, Nuraccale, Nuraghe Mannu, Multa Ratta, e molti altri. La chiesa parrocchiale del paese è intitolata a Santa Maria della Neve, che si festeggia il 5 di agosto.
Altra chiesa del centro storico è la Chiesa di San Pancrazio, festeggiato il 12 di maggio.
Durante i festeggiamenti si svolge anche una corsa equestre lungo le vie del paese.
Vicino all' area del Vecchio Cimitero sorge la Chiesa dei Santi Medici Cosma e Damiano, i cui festeggiamenti si svolgono il 27 settembre.
L'ultima domenica di giugno, inoltre, la popolazione si reca presso la chiesa campestre di San Narciso, nella strada tra Suni e Padria, per festeggiare questo Santo Vescovo.