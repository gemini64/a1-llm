Paul-Émile Lecoq de Boisbaudran (Cognac, 18 aprile 1838 – Parigi, 28 maggio 1912) è stato un fisico e chimico francese.
Nel 1874 pubblicò Spettri luminosi, spettri prismatici e in lunghezza d'onda destinati alle ricerche di chimica minerale, una delle opere che diedero origine e sviluppo alla spettroscopia analitica.
Il 27 agosto 1875, con questi metodi, scoprì delle linee spettroscopiche di un nuovo elemento chimico: il gallio (dal latino Gallium, la latinizzazione del suo cognome Lecoq).
La scoperta rappresentò la prima conferma sperimentale della teoria di Mendeleev che aveva predetto le caratteristiche di questo elemento chiamandolo eka-aluminium.
Nel 1879 scoprì il samario e fu insignito della Medaglia Davy.
Nel 1886 scoprì il disprosio.