Suddivisione dei territori di Emilia e Romagna
L'Emilia è un territorio storico, geografico e linguistico del nord Italia, che insieme alla Romagna forma la regione dell'Emilia-Romagna. Ha una superficie di 17,354 km². La pianura padana copre il nord del territorio, mentre a sud gli Appennini rendono il territorio montuoso. Ad est si affaccia sul mare Adriatico. Comprende le province di Piacenza, Parma, Reggio Emilia, Modena, Ferrara ed alcuni comuni della città metropolitana di Bologna esclusi quelli ad est del fiume Sillaro. Per via delle usanze e dei dialetti parlati, vengono considerati emiliani anche alcuni territori delle province di Rovigo (Veneto), Massa-Carrara (Toscana), Alessandria (Piemonte) e di Pavia e Mantova (Lombardia).