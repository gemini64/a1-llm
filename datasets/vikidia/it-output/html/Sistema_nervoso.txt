Per sistema nervoso si intende un particolare tessuto biologico con la funzione di ricevere, trasmettere ed elaborare gli stimoli interni ed esterni del corpo.

Funzioni
Grazie a quell'organo così complesso che abbiamo nella testa, il cervello appunto, siamo in grado di capire il mondo intorno a noi, di vederlo, sentirlo, di percepirlo.
I nostri 5 sensi infatti sono collegati al cervello.
È sempre il nostro cervello che ci permette di leggere, parlare, comunicare con gli amici, memorizzare, apprendere.
Ma come avviene tutto ciò?
Quando gli organi di senso percepiscono degli stimoli (es: immagini, suoni, gusti, odori..) inviano un messaggio al cervello sotto forma di impulso elettrico attraverso i nervi. Il cervello elabora le informazioni e risponde inviando a sua volta un messaggio ai muscoli.
Il sistema nervoso quindi ci permette di raccogliere gli stimoli che provengono dall'esterno e dall'interno del corpo e di elaborare una risposta efficace, coordinando l'azione di diversi organi ed apparati.

Sistema nervoso centrale

Il sistema nervoso centrale è formato dall'encefalo e dal midollo spinale.

Encefalo

L'encefalo è un organo molto delicato, infatti viene protetto dalle ossa del cranio, che saldate assieme formano la scatola cranica. Esso è molto complesso ed è strutturato da tre parti: il tronco encefalico, il cervello ed il cervelletto. (*)

Cervello

Il cervello è diviso in due parti, gli emisferi cerebrali. La loro superficie ha numerose pieghe chiamate le circonvoluzioni cerebrali.
Queste, sono particolarmente numerose nel nostro corpo, rappresentano una fondamentale conquista evolutiva che ha consentito al cervello di aumentare la propria superficie, tenendo il volume della scatola cranica uguale.
Inoltre, con la parola cervello si intendono le strutture di diencefalo e telencefalo. Il diencefalo è costituito dai nuclei talamici, epitalamici ed ipotalamici. Tutti i fasci diretti da o verso il telencefalo, ad eccezione delle informazioni olfattive, passano attraverso questi nuclei.
Il telencefalo, invece, è la porzione di cervello che caratterizza noi esseri umani. È costituita da due grandi masse di neuroni che prendono il nome emisferi: emisfero destro ed emisfero sinistro; messi in comunicazione tra di loro grazie al corpo calloso. Gli emisferi sono, poi, ulteriormente divisi in cinque lobi: lobo frontale, lobo parietale, lobo temporale, lobo occipitale e lobo dell'insula. Ovviamente ogni lobo ha una propria funzione.

Cervelletto
Il cervelletto si trova posteriormente, sotto l'encefalo; anche lui è pieno di circonvoluzioni e in esso avvengono tutta quella serie di movimenti che permettono la corretta esecuzione del movimento; esso, inoltre è collegato alle varie parti del tronco encefalico tramite tre fasci di neuroni chiamati
peduncoli cerebellari. I tre tipi sono: peduncolo cerebellare superiore, peduncolo cerebellare medio e peduncolo cerebellare inferiore. Nel nostro corpo ci sono due principali vie che sono collegate al cervelletto adibite a portare le informazioni di motilità ai vari distretti.
Queste vengono chiamate:

Piramidale: responsabile del movimento volontario del corpo.
Extrapiramidale: comunica ai muscoli lo stato di tono ed e essenziale per l'azione della via piramidale.



Tronco encefalico
Il tronco encefalico è la prima parte dell'encefalo, in diretta continuazione del midollo spinale. Esso è composto da tre parti: dal bulbo, dal ponte di Varolio e dal mesencefalo. La sua lunghezza varia dai 7 ai 7,5 cm. Il tronco encefalico è attraversato principalmente da una serie di fibre che non sono altro che le via. Abbiamo quelle che controllano il movimento chiamate discendenti, e quelle che portano la sensibilità dei distretti corporei chiamate ascendenti. Nel tronco, inoltre, si incontrano i primi centri di integrazione dell'encefalo, che non sono altro che dei neuroni raggruppati. Un esempio sono il centro apneustico e il centro pneumotassico che sono collocati nel ponte di Varolio.

Midollo spinale

Il midollo spinale è situato nel canale vertebrale e si sviluppa dalla prima vertebra cervicale per poi terminare nella prima vertebra lombare; quindi prima della fine del canale osseo.
Esso ha l'aspetto di una lunga corda bianca ed è costituito da una serie d'unità chiamate mielomeri. Esso, inoltre, è costituito da due principali componenti visibili anche ad occhio nudo: La sostanza grigia e la sostanza bianca.
Un'altra importantissima struttura del midollo spinale visibile ad occhio nudo è la cauda equina, una struttura costituita da un ammasso di filamenti originati superiormente dalla prima vertebra lombare.