Il manifesto del mondiale del 1962, raffigurante la Coppa Rimet
La coppa Jules Rimet è stato il trofeo assegnato alla Nazionale di calcio maschile campione del mondo dal 1930 al 1970.

Storia
Il trofeo fu realizzato dall'orafo francese LaFleur. Dal 1930 al 1970 le squadre campioni del mondo venivano premiate con questo trofeo che, per regolamento, doveva essere definitivamente assegnato alla Nazionale che fosse riuscita ad aggiudicarselo per tre volte.
Nel Mondiale del 1970 il Brasile vinse per la terza volta il torneo sconfiggendo in finale l'Italia, e come stabiliva il regolamento entrò definitivamente in possesso del trofeo. Dal mondiale del 1974 fu sostituita dalla Coppa del Mondo FIFA.
Originariamente chiamata "Victory", è stata ufficialmente rinominata nel 1946 in onore del presidente della FIFA Jules Rimet, organizzatore del primo mondiale di calcio.