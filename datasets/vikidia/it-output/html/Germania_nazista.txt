La Germania nazista (conosciuta anche come Germania nazionalsocialista o Terzo Reich) fu il regime totalitario con cui il Partito Nazionalsocialista Tedesco dei Lavoratori guidato Adolf Hitler guidò la Germania tra il 1933 e il 1945.

Storia
Il 30 gennaio 1933 Hitler venne nominato cancelliere. Successivamente, ottenendo per lui il potere esecutivo e quello legislativo e dopo essersi liberato dei partiti avversari, diede inizio a una dittatura. I confini tedeschi del tempo erano quelli stabiliti alla fine della prima guerra mondiale dal trattato di Versailles, ma le mire espansionistiche di Hitler volsero a cambiarli già nel 1935, con la riunificazione della Saar attraverso un plebiscito, mentre il 7 marzo 1936 occupò militarmente la Renania. Nel marzo 1938 vi fu l'annessione dell'Austria attraverso l'Anschluss e nel settembre 1938 l'annessione dei Sudeti della Cecoslovacchia, creando il Protettorato di Boemia e Moravia. Nel marzo 1939 conquistò il Territorio di Memel, in Lituania. Il 23 agosto 1939 fu firmato a Mosca un patto di non aggressione tra la Germania nazista e l'Unione Sovietica, durato fino all'invasione tedesca del 1941 del territorio sovietico. Nel settembre 1939 vi fu l'aggressione alla Polonia che scatenò la reazione  di Regno Unito e Francia che dichiararono guerra alla Germania, dando così inizio alla seconda guerra mondiale. La Germania si alleò con le potenze dell'Asse (Regno d'Italia, Regno d'Ungheria, Regno di Romania e Regno di Bulgaria), con cui conquistò quasi tutta l'Europa. Durante la guerra, i nazisti si resero colpevoli della persecuzione di milioni di ebrei e di altre minoranze etniche e religiose, commettendo il genocidio noto come Olocausto. Tra il 1943 e il 1945 la Germania subì una lunga serie di sconfitte da parte degli Alleati, in particolare dall'Unione Sovietica, dagli Stati Uniti e dal Regno Unito, arrivando così alla sconfitta della Germania nella primavera del 1945 e alla successiva occupazione del territorio tedesco, diviso successivamente in due blocchi: la Germania Ovest (filo-occidentale) e la Germania Est (filo-sovietico), ponendo le basi per la Guerra fredda.