Gli echinodermi sono animali con la pelle spinosa che vivono solo in mare.
Questi sono provvisti di uno scheletro esterno, il dermascheletro, e possiedono una simmetria raggiata, cioè a stella.
Verso l'esterno, il dermascheletro presenta numerose spine, particolarmente vistose in alcune specie (come nel riccio di mare).
Gli echinodermi si riproducono sessualmente, cioè la fecondazione avviene con due genitori; sono ovipari, cioè la madre depone le uova fecondate.
L'apparato acquifero è il loro sistema di locomozione, costituito da un canale circolare che comunica con l'esterno tramite una piastra madreporica forata, e cinque canali radiali dai quali partono i pedicelli ambulacrali, muniti di ventose e che sporgono all'esterno del corpo. Lo scambio dei gas respiratori avviene attraverso l'apparato acquifero.
La bocca si trova sulla faccia ventrale dell'animale, quella che poggia sul fondale marino, ed è la parte iniziale dell'apparato digerente. L'ano è posto sulla faccia opposta.