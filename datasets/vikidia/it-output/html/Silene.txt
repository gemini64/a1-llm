SILENE VULGARIS
La Silene è un'erba spontanea, perenne, commestibile, dal buon sapore che si raccoglie tra marzo e settembre e si riconosce perché ha il calice del fiore a forma di palloncino. È alta dai 30 ai 40 centimetri. Appartiene alla famiglia delle Caryophyllaceae.

Descrizione

Fiore: è formato da 5 petali  dal colore bianco-rosato,  ha il calice gonfio ricoperto da una leggera peluria.
Fiore
Frutto: è una capsula  con una corona di denti: all'interno si trovano molti semi.
Impollinazione: vento, api, farfalle soprattutto notturne. Il fiore rimane aperto fino a ore tarde per facilitare l'impollinazione degli insetti notturni.
Foglie: sono verdi, lanceolate ed opposte, all'aspetto carnose ricoperte da una leggera peluria.
Silene vulgaris foglie
Fusto: ha un aspetto erbaceo, è ascendente, eretto, vischioso e molto ramificato, ricoperto anch'esso da una leggera peluria.
Radice: la pianta possiede diverse radici che partono dal rizoma.

Classificazione

Nome: scientifico: Silene Vulgaris
Nome Dialettale trentino: S-ciopeti
Famiglia: Caryophyllaceae

Distribuzione e habitat

Cresce bene ovunque, nei prati, nei terreni incolti, lungo le bordure, ai margini dei boschi. È diffusa nelle regioni a clima temperato e cresce, dal mare  alla montagna, fino a 1600 metri di altitudine. Non ama i ristagni d'acqua.

Uso
Ha interessanti proprietà medicinali e nutritive. Infatti fin dall'antichità con questa pianta curavano delle affezioni agli occhi e preparavano prodotti per pelli secche e sensibili. Viene utilizzata come verdura (foglie tenere prima della fioritura) ed è ricca di vitamina C. È apprezzata pure come verdura cotta in minestre, risotti, frittate, come ripieno di ravioli.

Curiosità
Il nome del genere (Silene) non sappiamo se provenga da  “sialon”, saliva (alcune varietà presentano una “bava” all’interno della infiorescenza) o dal mitico dio Sileno e la sua grossa pancia rotonda che ci rimanda alla forma del frutto.