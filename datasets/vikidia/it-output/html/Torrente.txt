Un torrente
Un torrente è un corso d'acqua caratterizzato da forti piene e da estreme secche.

Descrizione

Solitamente i torrenti si originano su dei rilievi, dove il loro percorso iniziale è in genere caratterizzato da una notevole pendenza. Dopo aver trovato sbocco in una valle, i torrenti accumulano molti materiali alluvionali. Durante il suo percorso può ricevere acque da altri torrenti o da dei ruscelli. Le acque dei torrenti terminano la loro corsa confluendo solitamente in fiumi, laghi o mari. Rispetto ad un fiume, il torrente manca dell'alimentazione regolare dell'acqua da parte della propria sorgente e presenta quindi una notevole differenza fra le secche estive e le piene autunnali e primaverili. Quindi, contrariamente ad un fiume, il letto di un torrente può rimanere privo di acqua.