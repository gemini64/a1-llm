I SeQUeSTRaTToRi sono una coppia di cabarettisti formata da Christian Generosi, (Roma, 1968) e Barbara Boscolo (Milano 1976). I due, uniti nell’arte come nella vita, si sono conosciuti a Zanzibar, in Africa dove lavoravano come animatori Hanno partecipato al programma televisivo Roma chi ride show”. Nello stesso anno, figurano tra i finalisti del premio “Massimo Troisi”. Nel 2005 sono scelti per far parte del programma “Tv sabato italiano” condotto da Pippo Baudo, in onda su Rai 1. Vincono poi il festival “RidiRoma“ nel 2005. Nel 2009 diventano conduttori del laboratorio Zelig ed entrano a far parte del cast dell’omonimo show televisivo fino al 2012 poi, tra il 2016 e il ‘17, Christian diventa autore di “SCQR sono comici questi romani” in onda su Sky e, nello stesso programma, partecipano come coppia mista Milano-Roma. Nel 2001 hanno esordito in piccoli teatri di Milano e provincia e, dopo tanta gavetta, si ritrovano a calcare i palcoscenici più ambiti d’Italia La comicità della coppia riflette la vita di tutti i giorni e i differenti modi di pensare di un uomo romano e di una donna milanese. SeQUeSTRaTToRi non ha un significato preciso, ma è un gioco di parole scelto dai fondatori. Nel 2002 Christian partecipa al programma di barzellette “La sai l'ultima?” classificandosi al secondo posto. Nel 2004 sono tra i protagonisti della manifestazione romana “All’ombra del Colosseo” e alla trasmissione “Nonno Brillo”, hanno realizzato la canzone “La nostra Storia”, lo sketch che racconta come si sono incontrati. Il video è stato girato nei pressi della salita del Quadraro, quartiere a Sud della capitale. L'ultimo pezzo scritto dalla coppia Generosi-Boscolo, “Ballo della Quarantena”, è una parodia dei due anni di lockdown. Fino a poco tempo fa, erano parte stabile del cast del programma radiofonico “A tutto Puff” in onda tutti i giorni su Nsl radio. Lo scorso anno, hanno partecipato alla rassegna “Affacciati alla finestra” avvenuta il 13 luglio nel cortile dei palazzi del Laurentino, promossa dalla regione Lazio e realizzata dall’associazione culturale Glicine diretta da Stefano Fabrizi. Frequentemente sono ospiti di un programma in onda sull’emittente privata regionale “Lazio tv”.