La Tunisia (nome ufficiale: Repubblica Tunisina; in lingua araba الجمهورية التونسية) è uno stato dell'Africa settentrionale.

Storia
Nel IX secolo a.C. fu abitata dai Fenici, che nell'anno 814 fondarono Cartagine. A seguito delle Guerre puniche, il territorio passò sotto la dominazione Romana e successivamente sotto la dominazione Bizantina. Verso la metà del VII secolo iniziò la dominazione araba. Nel 1881 la Tunisia divenne un protettorato francese. La seconda guerra mondiale vide coinvolta la Tunisia dal giugno 1940 al maggio 1943. Nel 1956 ottenne l'indipendenza dalla Francia.

Geografia
Confina con l'Algeria ad ovest e la Libia a sud e a est. A nord e ad est è bagnata dal mar Mediterraneo.
Il 40% del suo territorio è occupato dal deserto del Sahara.

Clima
Il clima è di tipo mediterraneo, mentre sulle coste è di tipo subtropicale. Il clima diventa desertico all'interno.

Popolazione
La Tunisia conta 11,551,448 abitanti, per la grande maggioranza (98 %) di etnia araba.
Vi sono minoranze europee, in particolare francesi.

Lingue
In Tunisia vengono parlate, come lingue ufficiali, l'arabo ed il francese. Nel sud del Paese esistono minoranze di lingua berbera.

Religioni
Il 98 % della popolazione è di fede islamica. Esistono inoltre minoranze di religione ebraica e di fede cristiana.

Ordinamento dello stato
È una repubblica semipresidenziale e il Presidente è Kaïs Saïed dal 2019. È membro della Lega Araba.
Il 26 gennaio del 2014 è entrata in vigore una nuova Costituzione.

Bandiera
La bandiera tunisina
La bandiera della Tunisia è composta da un cerchio bianco su fondo rosso, con all'interno una mezzaluna ed una stella entrambe rosse. Venne ripresa come bandiera ufficiale con l'ottenimento dell'indipendenza dalla Francia.

Economia



Sport