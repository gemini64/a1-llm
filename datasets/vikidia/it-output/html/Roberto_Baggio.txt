Roberto Baggio è un ex calciatore Italiano, vincitore del Pallone d'oro nel 1993.

Carriera

Club
Gioca dall'età di 13 anni nelle giovanili del Vicenza, squadra con cui fa il suo esordio tra i professionisti nel campionato di Serie C1 1984-85. L'anno dopo passa alla Fiorentina, squadra con cui giocherà in Serie A per 5 anni, prima di trasferirsi alla Juventus nel 1990. Con i bianconeri giocherà 5 anni, vincendo uno scudetto, una Coppa Italia e una Coppa UEFA, oltre al Pallone d'oro nel 1993. Nel 1995 passa al Milan, dove resta per due campionati vincendo uno scudetto. Nella stagione 97-98 gioca nel Bologna segnando 22 reti in campionato, suo record personale di gol segnati in una stagione. Nel 1998 torna a Milano, stavolta all'Inter, dove gioca per 2 stagioni contribuendo all'ingresso dei nerazzurri in UEFA Champions League. Nel 2000 passa al Brescia, squadra con cui chiuderà la carriera dopo 4 anni, contribuendo alla salvezza dei lombardi in altrettanti campionati e diventando il miglior marcatore di sempre del Brescia in Serie A.

Nazionale
Esordisce in Nazionale nel 1988, giocando in carriera 3 campionati del mondo (1990-1994-1998). Nel 1994 è vicecampione del mondo, arrivando al secondo posto dietro al Brasile ai campionati mondiali giocati negli Stati Uniti. Conta 56 presenze e 27 reti con la maglia azzurra.

Statistiche

Presenze e reti