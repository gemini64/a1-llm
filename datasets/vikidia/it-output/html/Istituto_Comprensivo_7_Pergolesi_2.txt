L'Istituto Comprensivo 7° “Pergolesi 2” è situato a Monterusciello un megaquartiere flegreo del comune di Pozzuoli in provincia di Napoli.
L'attuale configurazione dell' Istituto prevede 5 plessi, di cui il plesso Viviani ospita l'ufficio della Dirigente ed è sede della Segreteria oltre ad ospitare classi della scuola dell'infanzia e primaria.
La scuola non è solo una struttura e va ben oltre il concreto. Aiuta i bambini più piccoli a crescere, quelli un po’ più grandi a maturare ed i ragazzi ad essere più educati.
Fornisce ai bambini e ai ragazzi conoscenza e cultura,e non solo, infatti aiuta anche nella socializzazione e nell’educazione: i bambini imparano a stare insieme,convivere e ad essere scolarizzati fin dall’asilo.
Le elementari invece, crescendo i bambini, sono fondamentali ; le scuole secondarie di primo e secondo grado educano i ragazzi nell’età adolescenziale.
La scuola è fondamentale anche per la socializzazione che serve per lo sviluppo cognitivo del bambino quindi per la crescita psicologica, infatti con la socializzazione i ragazzi imparano a relazionarsi con gli altri e a rispettare le regole di convivenza civile.

Storia
Monterusciello è un megaquartiere flegreo del litorale domizio nato in seguito all'acuirsi del fenomeno del bradisismo che colpì il centro di Pozzuoli tra il 1983 e 1984.
Dove prima c'erano campagne e alberi da frutto, furono edificate case per ospitare le famiglie di Pozzuoli (*) .
La scuola fu realizzata tra il 1985 e il 1987 per ospitare le classi del 3° Circolo, poi dal 1995 ha accolto quelle del 7° Circolo e nel 2012, a seguito del dimensionamento delle scuole, è stato unito alla scuola secondaria di primo grado "Pergolesi 2" per dare origine all'attuale Istituto Comprensivo che si divide in ben 5 plessi.

Plesso Viviani

Il plesso intitolato a Raffaele Viviani è una scuola primaria e dell’infanzia, si trova a Pozzuoli in via Raffaele Viviani 3 ed è la sede della dirigenza e degli uffici di segreteria dell’Istituto.
La scuola primaria è costituita da sedici classi:tre prime, tre seconde, tre terze, quattro quarte, tre quinte, ripartite in tre diverse sezioni:A,B,C.
La scuola dell’infanzia è costituita da tre sezioni eterogenee che accolgono i bambini di 3,4,5 anni.
La scuola primaria è situata al primo piano dell’edificio mentre l’infanzia è al piano terra e sono dotate di:
-un ingresso indipendente;
-una sala polifunzionale;
-un salone adibito all’accoglienza;
-un laboratorio di cucina;
-un laboratorio linguistico multimediale;
-una palestra.

Plesso Pergolesi

Il plesso ospita la scuola secondaria di primo grado, costituita da 17 classi divise in 6 sezioni: A B C D E F (6 classi prime, 6 classi seconde, 5 classi terze).
È dotato di laboratori attrezzati:
-laboratorio informatico;
-laboratorio musicale;
-laboratorio artistico;
-biblioteca;
-due palestre.
La scuola presenta molti ambienti spaziosi che accolgono gli studenti in attività extracurricolari.
Il nome è dedicato al musicista napoletano dell'epoca barocca: Giovanni Battista Pergolesi.

Plesso Marotta

Il plesso  ha preso il nome da Giuseppe Marotta, scrittore, sceneggiatore e paroliere italiano. La scuola primaria è costituita da otto classi: una prima, una seconda, due terze, due quarte, due quinte, ripartite in due diverse sezioni, A e B.
La scuola dell’infanzia, invece  è situata al piano terra ed è costituita da tre sezioni omogenee che accolgono i bambini di tre, quattro e cinque anni.
É dotato di:
-un salone polifunzionale (sala conferenze, teatro, cineforum)
-un salone adibito all'accoglienza
-un laboratorio di educazione alimentare
-un laboratorio di arte e ceramica
-un laboratorio per la psicomotricità
-la biblioteca

Plesso Andersen

La scuola dell’infanzia, intitolata ad Hans Christian Andersen, sita in via Giuseppe Parini, 8 è circondata da un ampio spazio esterno ed è costituita da 5 sezioni di bambini dai 3 ai 5 anni. La scuola è costituita:
- Da aule per attività didattiche.
- Salone polifunzionale.
- Aule multimediali.

Plesso Montessori

La scuola dell'infanzia intitolata a Maria Montessori è costituita da 5 sezioni di alunni dai 3 ai 5 anni. Lo spazio interno comprende:
-sei aule per le attività didattiche;
-un salone polivalente (accoglienza, angolo della musica, teatro);
-un laboratorio di inglese;
-un'aula per attività psico-motoria;
-un'aula multimediale.

PROGETTI

Tra i vari plessi dell'Istituto si sono svolti e si svolgono diversi progetti Curricolari:
- progetto accoglienza, per favorire i nuovi inserimenti;
- progetto continuità tra i vari ordini di scuola;
- progetto "Cittadinanza e Costituzione"
- Progetto teatro "Su il sipario"
- Progetto Cittadinanza e Costituzione
- Progetto Alimentazione in collaborazione con l’ASL di NA 2.
- Progetto inglese per bambini di 5 anni.
Sono previsti inoltre Progetti Extracurricolari e vengono organizzate visite guidate e uscite didattiche per la conoscenza del territorio, progetti musicali e partecipazioni e manifestazioni di interesse sul territorio  quali: Festa dell'albero, Laboratori in piazza, Telethon.