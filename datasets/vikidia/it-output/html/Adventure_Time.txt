Adventure Time, inizialmente conosciuta come Adventure Time with Finn & Jake, è una serie televisiva di cartoni animati statunitense, creata dall'animatore Pendleton Ward nel 2010.

Trama

La serie narra le avventure di Finn, un ragazzino di dodici anni, e del suo migliore amico Jake, un cane dotato di poteri magici, in grado di potersi ingrandire, rimpicciolire o trasformare nelle forme desiderate. Finn e Jake vivono nella terra di Ooo, qualche tempo dopo una guerra nucleare chiamata "Grande Guerra dei Funghi". Finn e Jake sono grandi amici della principessa Gommarosa, principessa del Regno di Dolcelandia. Il loro acerrimo nemico è Re Ghiaccio, padrone delle Montagne di Ghiaccio, impegnato nella continua ricerca di principesse da rapire per prenderle in moglie.

Personaggi principali


Finn l'avventuriero: Finn è un ragazzino che ama le avventure e dimostra uno spiccato senso del dovere che lo spinge a combattere le ingiustizie e ad aiutare i più bisognosi. È uno dei pochissimi personaggi umani rimasti nella Terra di Ooo. Finn indossa sempre una maglietta azzurra e dei pantaloncini blu. Ha in testa un cappello bianco che gli lascia scoperto solo il viso. Sotto il cappello nasconde dei lunghissimi capelli biondi. Vive in una casa su un albero assieme a Jake e BMO.



Jake il cane: Jake è un cane giallo molto pigro, ma che ama l'avventura. È il migliore amico e fratello adottivo di Finn, con cui vive in una casa su un albero, in compagnia anche del videogioco BMO. Ha un carattere molto buono e scherzoso. È dotato di poteri magici che gli permettono di rimpicciolire o ingrandire una qualsiasi parte del suo corpo e di trasformarla in una qualsiasi forma da lui desiderata.



BMO: È un videogioco intelligente con braccia e gambe, che vive in una casa su un'albero con Jake e Finn, i quali giocano spesso con lui quando si annoiano. È in grado di trasportare le persone all'interno dei suoi videogiochi. Il suo nome si pronuncia « Bimo ».



Principessa Gommarosa: Gommarosa è una principessa, sovrana del Regno di Dolcelandia. Ha almeno un centinaio d'anni, nonostante sembri una ragazzina. Come tutti gli abitanti del suo Regno, il suo corpo è un "dolce vivente", precisamente una gomma da masticare rosa. È grande amica di Finn e Jake, i quali prendono spesso le sue difese. È dotata di una grande intelligenza, ed è anche una scienziata e studiosa, e spesso lavora nel laboratorio del suo castello.



Re Ghiaccio: Re Ghiaccio è il sovrano delle Montagne di Ghiaccio, ed il principale nemico di Finn e Jake. È un uomo anziano dalla pelle azzurra, che indossa una tunica blu ed ha una grande barba bianca che copre gran parte del suo corpo, con la quale può volare. Grazie alla sua corona ha il potere di controllare tutte le forme della neve e del ghiaccio. È alla continua ricerca di principesse da rapire.



Marceline: È una vampira con un'età di 1000 anni, nonostante l'aspetto giovanile. Nonostante l'aspetto poco rassicurante e l'apparenza malvagia, Marceline si dimostra invece buona. È molto amica di Finn, mentre Jake non si fida pienamente di lei.



Lady Iridella: È la fidanzata di Jake, ed appartiene alla razza degli Iridelli. È un unicorno dal corpo allungato con la pelle dei colori dell'arcobaleno e capelli biondi. Ha la capacità di volare. Durante la serie Lady Iridella darà alla luce 5 cuccioli, rendendo Jake papà.



Personaggi secondari