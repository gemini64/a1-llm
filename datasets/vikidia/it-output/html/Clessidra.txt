Una clessidra
La clessidra è uno strumento per la misurazione del tempo.

Descrizione

È costituita da due recipienti di forma conica collegati tra di loro, tra i quali scorre della polvere molto fine. La polvere cade con regolarità dal cono superiore a quello inferiore in un determinato lasso di tempo. La durata del ciclo dipende dalla dimensione dei coni e dalla quantità di polvere contenuta in essi. Al termine di un ciclo è sufficiente capovolgere la clessidra per cominciarne un altro.