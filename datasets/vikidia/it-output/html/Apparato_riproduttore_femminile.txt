L'apparato riproduttore femminile, prevalentemente interno, è più complesso di quello maschile; esso infatti, oltre a produrre cellule sessuali, deve ospitare il nuovo essere, aiutarlo ad accrescersi e infine deve favorirne la nascita.
È costituito essenzialmente dalle ovaie, dall’utero e dalla vagina.

Struttura anatomica


Ovaie
Le ovaie sono due ghiandole contenenti gli ovuli (cellule sessuali) che si trovano su entrambi i lati dell’utero. Producono e maturano gli ovuli attraverso il processo dell'ovogenesi. Esse secernono (producono) l’estrogeno e il progesterone, ormoni responsabili dello sviluppo dei caratteri sessuali femminili.

Tube di Falloppio
Le tube di Falloppio sono due canali situati in prossimità di ciascuna delle due ovaie lungo i quali passa l’ovulo maturo diretto all’ utero. Sono la sede della fecondazione.

L'utero
L’utero possiede spesse pareti muscolari che proteggono il feto e si contraggono con forza per spingere il bambino all’esterno durante il parto. È costituito da un tessuto muscolare esterno e da una mucosa interna, ricca di vasi sanguigni.

Vagina
La vagina, anch’essa di tessuto muscolare e particolarmente elastica, è un canale muscolare lungo 6–7 cm circa, che collega l’utero agli organi sessuali femminili esterni.

Vulva
La vulva è la parte più esterna degli organi femminili in cui, in posizione anteriore, sbocca anche l’uretra.


Malattie dell'apparato
Ci sono malattie che possono essere contratte e trasmesse per via sessuale: prendono il nome dell'acronimo M.S.T., ovvero malattie sessualmente trasmissibili.


Fecondazione



Per approfondire vedi la pagina: Fecondazione.


La fecondazione è un  fenomeno della riproduzione, che consiste nell'unione di due gameti di sesso diverso e nella fusione dei due nuclei.