Il kripton è un gas monoatomico (non metallo) con numero atomico 36 e simbolo Kr. Il suo nome deriva dal greco κρυπτός, kryptòs, ”nascosto”.Il kripton appartiene al gruppo dei cosiddetti gas nobili, contraddistinti da una quasi totale inerzia chimica. È un gas incolore e inodore; allo stato solido è composto da cristalli bianchi aventi una struttura cubica a facce centrate, tipica di tutti i gas nobili (tranne l'elio).
Il kripton è uno dei prodotti ottenuti dalla fissione nucleare dell'uranio.

Caratteristiche fisiche
Il Kripton è uno dei prodotti ottenuti dalla fissione nucleare dell'uranio. A temperatura e pressione ambiente è un gas. È incolore e inodore; mentre allo stato solido è composto da cristalli bianchi con struttura cubica.

Caratteristiche chimiche
Il Kripton appartiene al gruppo dei gas nobili. Come tutti i gas nobili, il Kripton è inerte: ha scarsa capacità di reagire con altre sostanze creando così una reazione chimica.

Dove si trova in natura
È un elemento molto raro in natura, presente in modo particolare nell’aria e in una piccolissima percentuale in minerali e meteoriti.

Storia
Il Kripton venne scoperto nel 1898 da Willam Ramsay e Morris Travers nei residui lasciati dall’evaporazione (passaggio dalla materia dallo stato liquido allo stato gassoso) di tutti gli altri componenti dell’aria liquida.

Usi
Il Kripton veniva utilizzato soprattutto per il riempimento delle lampade elettriche a incandescenza e nelle lampade a flash nel campo della fotografia.

Sicurezza
Il kripton è considerato un asfissiante (toglie il respiro) non tossico. Il Kripton, se respirato in grandi quantità, può portare narcosi, come lo stress da immersione a grandi profondità.

Curiosità
Il nome di kriptonite è presente anche nei fumetti di Superman.