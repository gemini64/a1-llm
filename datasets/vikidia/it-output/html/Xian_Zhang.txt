Xian Zhang è una direttrice d’orchestra cinese naturalizzata statunitense.

Biografia
Xian Zhang è una direttrice d'orchestra, nata a Dandong, Cina, nel 1973. Entrambi i genitori erano musicisti ed è proprio da loro che ha appreso l'arte della musica iniziando a suonare con sua madre su un pianoforte costruito da suo padre. Ha continuato gli studi musicali al Conservatorio di Musica a Pechino dove ha conseguito la laurea magistrale. La sua prima esibizione come direttrice d'orchestra avvenne a 19 anni con la "China National Opera Orchestra" in una produzione di "Le nozze di Figaro". Nel 1998 si trasferì negli Stati Uniti dove studiò per il dottorato in musica presso l' "University of Cincinnati College-Conservatory of Music" e per quattro anni fu la direttrice musicale dell'orchesta dell'università. Nel 2002, ricevette il primo premio del primo concorso per direttori d'orchestra Maazel-Vilar. Fu direttrice di copertura con la "New York Philharmonic" dal 2002 al 2004. Divenne direttrice assistente con la "New York Philharmonic" nel 2004 e il suo debutto come direttrice con l'orchestra fu in un "Young People's Concert" lo stesso anno. Successivamente Mazel ha nominato Xian direttore associato dell'orchestra nel 2005, questo è stato un incarico che ha ricoperto per diversi anni. È stata direttrice musicale della "Sioux City Symphony Orchestra" dal 2005 al 2007. Nel gennaio 2008 è diventata la prima donna a dirigere la "Staatskapelle Dresden" nella sua sala principale. Nel marzo 2009 l' Orchestra Sinfonica di Milano Giuseppe Verdi ha annunciato Xian come suo prossimo direttore musicale, è la prima donna ad essere nominata direttore musicale di un'orchestra sinfonica italiana. Nel dicembre 2010 la "Nederlandse Orkest-en Ensemble-Academie" l'ha nominata suo direttore artistico a partire dall'estate del 2011. Ha diretto per la prima volta come ospite nel 2010 la "New Jersey Symphony Orchestra" ed è tornata per altre apparizioni nel febbraio 2012 e nel maggio 2015. Nel novembre 2015 la NJSO l'ha nominata 14° direttore musicale con inizio dal settembre 2016, è, inoltre, la prima direttrice donna della NJSO che nel marzo 2022 ha annunciato la seconda estensione del suo contratto fino alla stagione 2027-2028. Nel dicembre 2015 la "BBC National Orchestra of Wales" ha annunciato la sua nomina a prossimo direttore ospite principale, è la prima donna direttrice ospite principale della BBC. Il 30 luglio 2017, con la BBC, è stata la prima direttrice donna a dirigere il Prom annuale che include la Sinfonia n° 9 di Beethoven.Nel 2019 è stata annunciata come direttrice ospite principale della "Melbourne Symphony Orchestra" dal 2020. Nel giugno 2008 ha diretto per la prima volta come ospite la "Seattle Symphony Orchestra" e vi è tornata diverse voltre tra cui nel 2020 e nel 2021. Nel settembre 2021 la "Seattle Shymphony Orchestra" ha annunciato la nomina di Xian come suo prossimo direttore musicale dalla stagione 2024-2026. Ha assunto il titolo di direttore designato con effetto immediato, è la prima donna direttore musicale della "Seattle Symphony Orchestra". Oggigiorno è considerata una delle più importanti direttrici a livello mondiale.  