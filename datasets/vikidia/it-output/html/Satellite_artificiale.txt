Rappresentazione artistica di un satellite artificiale
Un satellite artificiale è un oggetto costruito dall'uomo orbitante attorno ad un corpo celeste, posto intenzionalmente nell'orbita desiderata attraverso tecnologie di propulsione.

Descrizione
I satelliti artificiali si trovano solitamente nell'orbita bassa di un corpo celeste. Un satellite è soggetto alla forza d'attrazione gravitazionale del corpo celeste attorno a cui orbita, la quale attrae l'oggetto verso di esso. Sono tuttavia soggetti alla forza centrifuga che cerca invece di farli allontanare dal corpo celeste.

Esempi di satelliti artificiali

Satelliti per telecomunicazioni
Sono satelliti posizionati attorno alla Terra, i quali creano una rete satellitare adibita alle telecomunicazioni, come ad esempio per i telefoni cellulari.

Satelliti meteorologici
Questi satelliti vengono utilizzati per raccogliere informazioni sulle condizioni meteorologiche dell'atmosfera terrestre.

Satelliti scientifici
Sono satelliti destinati alla ricerca astronomica, come ad esempio il Telescopio spaziale Hubble.

Satelliti di navigazione
I satelliti di navigazione servono per il funzionamento del sistema GPS dei navigatori satellitari.

Satelliti militari
Sono satelliti destinati ad uso militare, sia a scopo offensivo che difensivo.

Stazioni spaziali
Anche le stazioni spaziali sono considerate satelliti artificiali. Un esempio è la Stazione Spaziale Internazionale.