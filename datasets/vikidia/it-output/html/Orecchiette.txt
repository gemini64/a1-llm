Le orecchiette sono un tipo di pasta tipico delle regioni Puglia e Basilicata.
Le tipiche orecchiette pugliesi sono un tipo di pasta fresca a base di farina di grano duro rimacinata, di acqua e di sale. La loro forma rotonda e concava è simile a quella di "piccole orecchie". Dalla superficie ruvida, l'interno sottile e bordi più spessi, le orecchiette sono perfette per accogliere i condimenti più svariati: dal classico sugo di pomodoro e ricotta di pecorino alle tradizionali con le cima di rapa.

Brevi cenni storici

Le orecchiette risalgono al periodo storico tra il XII e il XIII secolo. In dialetto barese vengono chiamate “recchietelle”. Già durante il Medioevo venivano prodotte utilizzando il grano duro coltivato e raccolto nel Tavoliere delle Puglie. La loro forma tipica concava permetteva di conservare meglio la pasta ed utilizzarla nei lunghi periodi di carestia. Molte fonti storiche certe e accreditate fanno risalire la prima testimonianza di questo formato di pasta pugliese in un archivio della Basilica di San Nicola a Bari del 1500. In questo atto di successione si narra che il proprietario di un panificio lasciò in eredità alla figlia la sua attività, ma pare che nella dote matrimoniale lasciata alla giovane donna ci fosse anche la ricetta per preparare le famose “recchjetedde”.