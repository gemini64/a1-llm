Nelle terre selvagge è un romanzo d'avventura per ragazzi dello scrittore americano Gary Paulsen e pubblicato nel 1986.Nelle terre selvagge è un romanzo d'avventura per ragazzi dello scrittore americano Gary Paulsen e pubblicato nel 1986.

Trama

Brian Robeson è un ragazzo di tredici anni che vive negli Stati Uniti. I suoi genitori sono divorziati e Brian è in viaggio per raggiungere suo padre che lavora nel Canada settentrionale. A un certo punto il pilota del piccolo aereo che trasporta Brian ha un infarto e Brian, a fatica, riesce ad atterrare. L'aereo finisce in un lago, ma il ragazzo si salva raggiungendo la riva. Ora deve cavarsela da solo nella foresta avendo a disposizione solo una giacca a vento e un'accetta. Impara ad accendere il fuoco, a lavorare il legno e a costruirsi alcuni strumenti essenziali per sopravvivere come una capanna per dormire una lancia per pescare e un arco per cacciare. Si nutre di conigli, uccelli, pesci e tutto ciò che può riempire il suo stomaco, spesso vuoto, ma deve affrontare anche alcuni gravi pericoli, come dei lupi e due orsi. Dopo un uragano, una parte dell'aereo si avvicina alla riva del lago e Brian riesce a recuperare un kit di sopravvivenza e un fucile. Prova ad utilizzare la radio senza successo e si convince che sia rotta. Per fortuna Brian viene individuato dai soccorsi, viene tratto in salvo e, dopo due mesi difficili, riabbraccia suo padre.