Sitella è un termine dialettale utilizzato comunemente nella città di San Severo, un comune in provincia di Foggia, situato al nord della Puglia. Il significato di tale termine è «setaccio per farina».
La sitella serve per setacciare le farine o altri composti granulosi, come il pan grattato per determinarne la finezza, per dare omogeneità o eliminare i corpi estranei.
La sitella è composta da una struttura in legno curva, formata da stecche di legno di 3-5 centimetri e da una retina di metallo.

Brevi cenni storici

La sitella ha origini antichissime, anzi preistoriche. Già nell'età della pietra venivano utilizzati recipienti di terra o di legno forati. Gli scavi del Neolitico ce ne forniscono la prova.