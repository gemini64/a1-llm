Papa Leone XIII, al secolo Vincenzo Gioacchino Raffaele Luigi Pecci, è stato un prelato italiano. È stato il 256° papa della Chiesa cattolica. Il suo pontificato durò dal 1878 al 1903, ed è a tutt'oggi il quarto pontificato più lungo della storia dopo quello di Pio IX, quello di Giovanni Paolo II e quello tradizionalmente attribuito a Pietro apostolo. Fu inoltre il primo papa dopo mille anni di storia a non esercitare il potere temporale, impedito dall'occupazione dello Stato Pontificio da parte del Regno d'Italia nel 1870.