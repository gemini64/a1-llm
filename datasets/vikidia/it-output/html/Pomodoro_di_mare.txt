Actinia equina aperta
Actinia equina chiusa
Il pomodoro di mare (Actinia equina Linneaus, 1758) è un'attinia di piccole dimensioni abbastanza diffusa nel mar Mediterraneo.

Descrizione
Il suo nome comune "pomodoro di mare" deriva dal suo colore talvolta rosso intenso e dalla forma quasi sferica che assume quando si "chiude". La colorazione più comune è appunto il rosso, ma può anche essere rossastra, giallastra o verde scura. Quando è rossa i tentacoli, abbastanza sottili e che terminano con una punta, possono essere sia rossi che rosa. Di solito non supera i 5 cm. Può essere confusa con l'Anemone fragola, più grande.

Comportamento
Questo animale vive attaccato al fondo e si può muovere solo poco e lentamente. Ogni tanto si "chiude", cioè ritira l'unica parte mobile, i tentacoli, all'interno del corpo.

Habitat e distribuzione
È facile da trovare sugli scogli e sulle coste rocciose, di solito nelle zone non costantemente sommerse, ma che emergono con l'alta marea. Può essere trovato nei dintorni delle pozze di scogliera, ma non molto spesso all'interno di esse.Vive lungo coste atlantiche dell'Europa occidentale e dell'Africa, fino al Sudafrica.