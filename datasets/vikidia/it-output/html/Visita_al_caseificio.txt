DISPLAYTITLE

Fasi di produzione del Grana Padano DOP

1. CONFERIMENTO: 1000 q di latte crudo al giorno arrivano al caseificio dalle provincie di VI, PD e VR da 70 allevamenti. Si esegue un controllo di qualità per verificare che non ci siano antibiotici o detersivi. Se si trovano queste sostanze il latte deve essere smaltito.

2. SCREMATURA: il latte viene messo all'interno degli affioratori che dividono la panna dal latte crudo. È un processo che dura 12-14 ore. A questo punto abbiamo il latte parzialmente scremato.
3. COAGULAZIONE: il latte viene messo all’interno di caldaie in rame riscaldate a vapore. Per ottenere la cagliata si aggiungono degli enzimi:
• CAGLIO: enzima che si ricava dallo stomaco dei bovini;
• LISOZIMA: dall’albume dell’uovo;
• SIERO INNESTO: è un siero ricco di batteri (non pericolosi).
La cagliata viene sminuzzata in piccoli pezzi, grandi come un chicco di riso; viene cotta a 56° e poi viene fatta riposare su dei “lenzuoli” bianchi.
4. SPURGATURA DEL SIERO: la cagliata viene messa all'interno di stampi che si chiamano FASCERE, viene compressa ad aria e girata per 4 volte. Durante questo step viene impresso il marchio “Grana Padano” con un colorante alimentare costituito da erbe. È tutto eseguito a mano perché i lenzuoli che ricoprono la forma devono essere stesi in maniera corretta ed impeccabile.
5. SALATURA: la forma viene messa su una vasca da 4 m con all’interno acqua e sale, è una soluzione satura. La forma di formaggio inizia a “sudare”, esce acqua ed entra il sale che dà il gusto. Durante questo processo la forma si alleggerisce. Rimane lì per 20 giorni.
6. MAGAZZINO: le forme vengono portate in un magazzino riscaldato a 40°C, vengono pulite per evitare che si formino muffe dato che continuano a sudare.
7. STAGIONATURA: le forme vengono messe su degli scaffali in legno e vengono lasciate lì per 9 mesi. Durante questo arco di tempo delle macchine puliscono e girano le forme. Dopo i 9 mesi si esegue un controllo qualità. Una persona specializzata con un martelletto “suona” la forma. Dopo questo controllo, se eseguito correttamente, la forma diventa Grana Padano.   (Testo di N.P., 2B)


Foto di A.C., 2A