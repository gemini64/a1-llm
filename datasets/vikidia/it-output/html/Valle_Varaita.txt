La Valle Varaita è una vallata della Provincia di Cuneo.

Geografia

La valle inizia dal comune di Costigliole Saluzzo e finisce all'incirca nel comune di Pontechianale al confine con la Francia. La vallata è attraversata dal fiume Varaita, e i suoi principali simboli sono il Monviso e il Bosco dell'Aleve.

Il fiume Varaita attraversa tutta la valle nascendo dal paesino di Chianale, dove si trova il Colle dell'Agnello, che è un valico alpino che porta alla Regione geografica del Queyras (Francia). Nella valle ci sono ulteriori ramificazioni che portano ad altre vallate minori, tra cui la Valle Varaita di Bellino, la Valle Varaita di Chianale e il Vallone di Vallanta. Qua è presente il Bosco dell'Aleve, famoso per essere uno dei boschi più grandi di Pino Cembro di tutta Europa e il più grande d'Italia.
Le montagne più alte sono:

Monte Losetta - 3.054 m



Pic d'Asti - 3.219 m



Punta Tre Chiosis - 3.080 m



Il Pelvo - 3.024 m



Pelvo d'Elva - 3.046 m



Monte Nebin - 2.510 m



Monte Birrone - 2.131 m



Monte Ricordone - 1.764 m

Inoltre, nel comune di Pontechianale, è presente un lago artificiale e una diga dal 1942, con una funzione turistica ed elettrica.

Cultura
In tutta la valle sono presenti edifici religiosi del periodo Gotico e Romanico, tra cui, molto famoso, il Santuario di Valmala.
Ogni cinque anni verso Febbraio o in corrispondenza al Carnevale nel comune di Sampeyre si svolge la Baìo: una festa tradizionale a cui partecipano oltre la città di Sampeyre, anche alcune sue frazioni cioè Rore, Villar e Calchesio; che commemora la scacciata dei Saraceni quando invaderono la valle. La festa è tra le più importanti celebrazioni alpine, e si svolge dal 980 d.C.
La valle Varaita fa parte dell'Occitania.

Comuni
I comuni principali della Valle sono Bellino, Brossasco, Casteldelfino, Costigliole Saluzzo, Frassino, Isasca, Melle, Piasco, Pontechianale, Rossana, Sampeyre, Valmala, Venasca, Verzuolo.<gallery>
File:Sampeyre Piazza della Vittoria.jpg|Sampeyre
File:Celle di Bellino (CN).jpg|Bellino
File:PontechianaleDallAlto.jpg|Pontechianale dall'alto
File:Rore Sampeyre panorama.jpg|Rore, frazione di Sampeyre
File:Frassino.jpg|Frassino
File:Casteldelfino.jpg|Casteldelfino
File:Melle from above.jpg|Melle
</gallery>