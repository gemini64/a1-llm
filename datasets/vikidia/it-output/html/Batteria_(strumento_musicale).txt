18px|bussola Disambiguazione – Se cercavi altri significati del termine, oppure cercavi un'altra persona, vedi la pagina Batteria

La batteria è uno strumento musicale a percussione, composto da tamburi, piatti e altri strumenti disposti in modo tale che possano essere suonati da un solo musicista con apposite bacchette o spazzole.

Storia

Le origini dello strumento risalgono alla seconda metà del XIX secolo, negli Stati Uniti, sebbene i tamburi singoli abbiano origini ben più antiche. L'attuale strumento nasce da problemi di spazio; infatti all'inizio, lungo le strade di New Orleans in Louisiana, c'erano bande che suonavano per strada, ed ogni elemento dell'attuale batteria era suonato da una singola persona. In seguito le esibizioni si spostarono dalle strade ai locali, quindi si fuse la grancassa con il rullante militare. A questo tipo di batteria vennero in seguito aggiunti i piatti, allo scopo di creare un suono acuto che si contrapponesse al suono grave dei tamburi.

Componenti della batteria


Rullante
Grancassa
Tom-tom
Charleston
Crash
Ride