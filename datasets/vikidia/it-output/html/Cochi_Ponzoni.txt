Aurelio Ponzoni, detto Cochi, è un attore e cantante italiano.

Biografia

La sua carriera artistica inizia negli anni sessanta, quando forma un duo comico con Renato Pozzetto, conosciuto come Cochi e Renato. Il duo riscuote un grande successo, dando vita ad uno stile comico piuttosto originale, incidendo insieme anche diverse canzoni comiche, grazie alla collaborazione con Enzo Jannacci. La loro popolarità cresce velocemente ed in poco tempo arrivano a lavorare in televisione per la Rai. Nel 1974 il duo si scioglie e Cochi intraprende la carriera di attore teatrale. Torna in televisione negli anni novanta, prendendo parte a spettacoli del comico Paolo Rossi. Dal 2000 è tornato in coppia con Pozzetto, con spettacoli televisivi e teatrali.