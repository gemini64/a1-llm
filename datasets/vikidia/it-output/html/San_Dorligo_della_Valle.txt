San Dorligo della Valle (Občina - Dolina in sloveno) è un comune italiano che si trova a pochi chilometri da Trieste, nella regione Friuli-Venezia Giulia, vicino al confine con la Slovenia. Il Comune ha due nomi perché è un comune bilingue. Qui gli abitanti parlano italiano e sloveno.
Nel territorio del comune ci sono le seguenti frazioni/località: Bagnoli della Rosandra, Draga Sant’Elia, Domio, Grozzana, San Giuseppe della Chiusa, Hervati, Sant’Antonio in Bosco, Monte d’Oro, Aquilinia, Pesek, Prebenico, Crociata, Log, Mattonaia, San Lorenzo, Francovez, Caresana.
Nel 2021 il totale degli abitanti del comune di San Dorligo della Valle/Dolina era di 5.786 (2.824 maschi e 2.862 femmine). La superficie totale del comune è di 24,2 km², con una densità abitativa di 238,9. Gli abitanti di Dolina sono chiamati “dolinciani”, il nome del sindaco è Sandy Klun, l’indirizzo del Comune è Dolina N. 270.
I ragazzini nella fascia d’età tra i 10 ed i 14 anni che abitano nel Comune di San Dorligo della Valle/Dolina sono 265 di cui 139 maschi e 126 femmine. (*)

L’unica scuola secondaria di primo grado con lingua d’insegnamento ITALIANA è la scuola “Fulvio Tomizza” che ha sede a Domio N. 72.
Le due scuole primarie con lingua d’insegnamento italiana sono la “Anna Frank” (Domio N. 72) e la “Umberto Pacifico” (Bagnoli della Rosandra N. 311).
Le scuole dell'infanzia di lingua italiana sono tre: la “Valle Incantata” che si trova a Bagnoli della Rosandra 473, “Allegri Folletti” che ha sede a Domio N.72 e l’ultima “Il Giardino dei Ciliegi” che è situata a Dolina N. 200. Tutte e sei le scuole fanno parte dell’Istituto Comprensivo “Giancarlo Roli” che si trova a Trieste in Via Sergio Forti N. 15. Come dirigente c’è la preside Barbara Moretti.
Nel territorio di San Dorligo della Valle/Dolina ci sono anche sette scuole con lingua d’insegnamento SLOVENA che fanno parte dell’Istituto Comprensivo “Josip Pangerc". Il loro dirigente scolastico è Lučka Krismančič. Le scuole dell’infanzia sono: "Kekec-Miškolin” che si trova a Bagnoli della Rosandra N. 473, “Pika Nogavička” (Dolina N. 200) e “Palčica” a San Giuseppe della Chiusa N. 144. Le scuole primarie sono: “Prešeren Voranc”  (Dolina N. 419), “Fran Venturini” (Bagnoli della Rosandra N. 419), “Mara Samsa-T. Zamejski” (Domio N. 72). La scuola secondaria di primo grado si trova a Dolina N. 210 e si chiama “Simon Gregorčič”. (*)  (*)  (*)

La Val Rosandra (riserva naturale) è situata nel Comune di Dolina e per un pezzo nel Comune sloveno di Erpelle-Cosina, a pochi chilometri da Trieste. Essa è una valle incisa dal torrente Rosandra. La Riserva protegge molte piante alpine, rettili ed anfibi. La valle è nota per la ricca varietà di specie vegetali e faunistiche e per la presenza di fenomeni carsici superficiali e numerose grotte. Nell'area protetta si sviluppano numerosi sentieri di diverse lunghezze, adatti a tutti, inoltre nelle vicinanze ci sono molti punti di ristoro (osmize, agriturismi) dove è possibile degustare e acquistare prodotti locali (olio, vino, ecc.). (*)

Andare a Bagnoli della Rosandra e visitare l’Agriturismo Zobec è interessante perché si può vedere l’allevamento dei salmoni. Si possono anche mangiare salmoni di diversi tipi come il salmone affumicato, il salmone fresco, il carpaccio di salmone, il salmone marinato, il salmone gratinato, il salmone battuto. I salmoni vengono allevati nel fiume Rosandra. L’anno di apertura è il 1984. (*)

Per fare una passeggiata tra natura e industria si può andare dal Circolo ippico Dolga Krona, sulla collina di Monte d'oro, fino alla S.I.O.T. (Società Italiana Oleodotto Transalpino). La camminata è percorribile con qualunque mezzo: in automobile, in bici, a piedi, a cavallo. Infatti, presso la scuola di equitazione Dolga Krona si può prendere a noleggio un cavallo seguiti da un esperto. Tra ulivi, pini e arbusti pieni di bacche selvatiche si scende dalla collina di Monte d'oro fino a valle e si prosegue tra i prati verdi e i grandi serbatoi bianchi della S.I.O.T. contenenti petrolio grezzo. L'impianto è gestito dal gruppo T.A.L., una società europea costituita da Italia, Germania e Austria che trasporta il petrolio grezzo attraverso condutture e collega il porto di Trieste all’Europa centrale. (*)  (*)  (*)

La ciclabile nel Comune di San Dorligo della Valle/Dolina si chiama Ciclopedonale Giordano Cottur. Il percorso inizia a Trieste vicino all’Ospedale Burlo Garofolo e, nel comune di Dolina, inizia a San Giuseppe della Chiusa. In tutto la ciclopista è lunga 16 km e percorre la valle del fiume Rosandra. Questa ciclabile è dedicata a Giordano Cottur famoso ciclista (nato nel 1914- morto nel 2006). La pista offre possibilità di ammirare bellissimi scorci e panorami. Il tipo di tracciato è asfaltato e sterrato con una leggera salita perché era prima una ferrovia. (*)