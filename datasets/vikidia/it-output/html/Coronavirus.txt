I Coronavirus sono un’ampia famiglia di virus respiratori in grado di provocare molte malattie che vanno dal comune raffreddore fino a casi potenzialmente mortali come polmoniti e bronchiti.

Origine del nome
Il nome "coronavirus" deriva dal tipico aspetto visibile al microscopio elettronico che ricorda una corona reale.

Come si manifesta
I Coronavirus sono responsabili di malattie negli uccelli e nei mammiferi come mucche, suini, polli, cammelli, pipistrelli ma possono evolversi e contagiare la specie umana, provocando infezioni respiratorie. A gennaio 2020 si conoscono sette ceppi di Coronavirus in grado di infettare gli umani.

Storia
I Coronavirus identificati già a metà degli anni '60, sono stati responsabili delle gravi epidemie di SARS del novembre 2002, di quella della MERS del 2012 e della polmonite di Wuhan del 2019-2020, denominata COVID-19.