Giovane esemplare di Pesce scatola giallo
Il Pesce scatola giallo, il cui nome scientifico è Ostracion cubicus, è un pesce di acqua salata appartenente alla famiglia delle Ostraciidae.

Descrizione
Con la sua lunghezza di 45 cm e la sua resistente corazza, il Pesce scatola giallo ha una massiccia corporatura. Il giovane presenta una corporatura tozza, mentre l'adulto presenta una corporatura più allungata. Con il passare degli anni il Pesce scatola giallo non muta soltanto la corporatura, infatti a cambiare è pure la colorazione, che nel giovane è sul giallo/arancione, puntinato di nero mentre nell'adulto si avvicina al verde azzurro con riflessi gialli mantenendo comunque la puntinatura nera.

Alimentazione
La sua dieta varia tra spugne, invertebrati, pesci e alghe che trova tra rocce e coralli. È quindi classificato come onnivoro.

Habitat
Questa specie è originaria della regione indo-pacifica e del mar Rosso. Vive nelle barriere coralline.

Riproduzione
In genere un maschio vive con 2/4 femmine. Dopo essere state fecondate, le uova vengono lasciate in balia delle correnti.