Sant'Elena è un'isola nell'Oceano Atlantico. Fa parte del territorio d'oltremare britannico di Sant'Elena, Ascensione e Tristan da Cunha.

Storia


Scoperta
L'isola è stata scoperta nel 1502 da João da Nova mentre si stava dirigendo verso l'India insieme ai suoi compagni marinai, tra i quali era anche presente Amerigo Vespucci. Il suo nome è in onore alla moglie dell'Imperatore Costanzo Cloro, cioè Sant'Elena di Costantinopoli.
Questo piccolo terreno ha assunto da subito un ruolo strategico, poiché punto di rifornimento per le navi partite in Asia e dirette in Europa e Sudamerica. Dopo dieci anni in possesso degli olandesi, l'isola è passata agli inglesi.

L'esilio di Napoleone

Dopo la sconfitta a Waterloo per i francesi, nel 1815, Napoleone Bonaparte è stato esiliato su quest'isola dato che si trova in una posizione dalla quale è praticamente impossibile scappare, vista la sua lontananza di quasi 2000 km dalla terraferma.
Durante una sua tipica giornata, oltre ad andare a cavallo, giocare a biliardo, dedicava molto tempo alla dettatura delle sue memorie. Alloggiava nella Longwood House, oggi proprietà del governo francese e del Museo di Sant'Elena.
Napoleone Bonaparte morì il 5 maggio 1821 per, forse, un cancro allo stomaco.

Geografia
Sant'Elena dista circa 1900 km dall'Angola e 3000 km dal Brasile. L'isola è caratterizzata da pianure sulle coste, delle quali la più grande è la Prosperous Plain, mentre all'interno si sviluppano colline che arrivano al massimo a un'altitudine di 700 metri sul livello del mare.
Per tutto il perimetro dell'isola si sviluppano molte baie e il punto più a sud è Castel Rock. Dalle colline nascono molti fiumi che hanno una lunghezza minima dato poiché l'oceano è molto vicino.
Per quanto riguarda il clima le temperature per tutto l'anno non superano i 20° come massimo e i 12° come minimo.

Città e Distretti


Jamestown

Jamestown è la capitale di Sant'Elena. Si trova tra le colline della Jamestown Valley, di conseguenza è una piccola striscia di terra estesa nettamente di più in lunghezza che in larghezza. Un'altra parte della città, sviluppata più in alto, è collegata con la parte bassa dalla Jacob's Ladder, costruita nel 1829.
Nonostante la remota posizione dell'isola, Jamestown è una vera e propria città di circa 700 abitanti con più di una scuola, una stazione di polizia, un ospedale, un chiesa e molto altro.

Distretti
L'isola è suddivisa nei seguenti distretti:


Alarm Forest
Blue Hill
Half Tree Hollow
Jamestown
Levelwood
Longwood
Sandy Bay
Saint Paul's



Trasporti

Fino al 2017, l'unico modo per raggiungere l'isola era via mare attraverso i viaggi della RMS Saint Helena che collegava l'isola con Città del Capo, mentre dopo l'apertura dell'Aeroporto di Sant'Elena, con il quale, in base alle stagioni si possono raggiungere Johannesburg (con scalo in Namibia), Ascensione e Città del Capo, tutti operati dalla compagnia Airlink.
Sant'Elena ha una rete stradale che collega tutti i centri abitati dell'isola.