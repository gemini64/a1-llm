Katherine Johnson è stata una matematica, informatica e fisica statunitense.

Biografia
Creola Katherine Johnson, nata Coleman, è conosciuta anche come Katherine Goble; è nata a White Sulphur Springs il 26 agosto 1918. Sin da quando è piccola si distingue per le sue capacità matematiche; entra alla NASA nel 1953 quando calcoli e controlli non erano ancora effettuati dai computer; combatte contro la discriminazione di genere negli ambiti che erano considerati esclusivamente maschili.
Si perfeziona nella ricerca e nell’analisi di sistemi per l’aeronautica; dal 1958 fa parte del team di ingegneria aerospaziale, partecipando ai calcoli delle traiettorie di volo della missione Mercury che il 5 maggio 1961 porterà il primo uomo nello spazio, e cioè il pilota collaudatore Alan Sephard.
Nel 1962 viene inserita nel team di controllo dell’affidabilità dei calcolatori elettronici della NASA: si apriranno così le porte all’informatica e ai gruppi di lavoro che hanno calcolato le traiettorie della missione Apollo 11, che porta l’uomo sulla Luna.
Il suo lavoro è fondamentale per riportare a casa gli astronauti della missione Apollo 13, dopo l’esplosione di un serbatoio di ossigeno.
Prima del 1986, anno in cui si è ritirata, lavora al programma Space Shuttle e collabora ai progetti per una missione su Marte.
Nel 2015 l’ex presidente degli Stati Uniti, Barack Obama, l’ha insignita della Medaglia presidenziale della libertà.
È morta il 24 febbraio 2020, a Newport News, in Virginia.

Filmografia


"Il diritto di contare", Drammatico/Romanzo storico, 2016.