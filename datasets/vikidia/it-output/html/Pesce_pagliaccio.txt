Pesce pagliaccio
I pesci pagliaccio (Amphiprioninae) sono dei pesci marini che vivono tra i tentacoli urticanti degli anemoni di mare, che però non danneggiano questi pesci. Il loro nome deriva dal fatto che sono molto colorati, di solito arancioni a fasce bianche, ma alcuni di essi sono quasi interamente rossi o bianchi e neri. I pesci pagliaccio sono anche molto comuni negli acquari dove viene riprodotto l'ambiente di una barriera corallina.
La specie più conosciuta è quella arancione a fasce bianche con le pinne che hanno il bordo nero (detta Amphiprion ocellaris), che è diventata famosa grazie al film Alla ricerca di Nemo, dove il protagonista è proprio un pesce pagliaccio di quella specie.