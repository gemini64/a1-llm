18px|bussola Disambiguazione – Se cercavi altri significati del termine, oppure cercavi un'altra persona, vedi la pagina Thor (Marvel Comics)
Thor (Thórr, cioè "tuono" (*) , in tedesco Donar (*) ) è il dio del tuono nella mitologia germanica. (*)

Mitologia
Secondo la mitologia era il figlio di Odino e Jord, la dea della Terra, era sposato con Sif con cui ebbe la figlia Thrud, ed ebbe anche i figli Modi ("Coraggio") e Magni ("Forza") da Jarnsaxa. Era alto, muscoloso e con la barba rossa. Viveva a Thrudheim o Thrudwang. La sua arma e il suo simbolo era Mjolnir (Mjöllnir), un martello dal manico corto capace di colpire sempre l'obiettivo e tornare nelle mani del suo padrone.
Durante il Ragnarok, il crepuscolo degli déi, avrebbe sconfitto il serpente Jormungand, morendo però nella battaglia, e i suoi figli Modi e Magni avrebbero ricevuto in eredità Mjolnir.


Culto
Era venerato nel nord dell'Europa, in particolare in Norvegia. I Vichinghi si consideravano il suo popolo.
Era il dio della patria e della famiglia, che mandava la pioggia per rendere fertili i campi; il dio più forte e imbattibile dagli déi cattivi e dai giganti, protettore dei più deboli e dell'ordine cosmico. Era al secondo posto dopo il padre Odino, a volte superiore o al pari di Odino e Freyr.
Per lui i Germani facevano sacrifici; il suo animale era il caprone. Esistevano alberi a lui sacri, uno dei quali fu abbattuto da san Bonifacio per costruire un oratorio.
Gli antichi Romani lo confondevano con Ercole per l'eroismo e con Giove per i fulmini.
Il nome del giovedì è a lui dedicato in molte lingue del Nord Europa (per esempio in inglese Thursday), così come il nome italiano e latino deriva dal dio romano del tuono Giove.