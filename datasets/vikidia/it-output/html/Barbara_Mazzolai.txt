Barbara Mazzolai è una biologa italiana.

Biografia

Barbara Mazzolai è nata a Pisa, nel 1967.
É una Biologa con un dottorato di ricerca in Ingegneria dei microsistemi e un master internazionale in Eco Management alla Scuola Superiore Sant’Anna di Pisa, dirige il centro di Micro-BioRobotica dell’Istituto Italiano di Tecnologia di Pontedera e si occupa di robotica bio ispirata: progetta macchine che migliorano la vita prendendo ispirazione dalle piante. Laureata in biologia marina, ha iniziato a fare ricerche nel campo della biofisica studiando l’impatto di alcuni inquinanti sulla nostra salute e sull’ambiente. Poi, attraverso un master internazionale in Eco-Management, è arrivata al mondo dell’ingegneria e alla Scuola Superiore Sant’Anna di Pisa, con il professor Paolo Dario, ha mosso i primi passi nel campo della bioingegneria applicata alla tutela dell’ambiente.
È stato poi il dottorato in ingegneria dei micro-sistemi ad avvicinarla definitivamente al mondo della robotica. Così ha iniziato a sviluppare sensori portatili per il monitoraggio ambientale e così é arrivata alla robotica di servizio, cioè allo sviluppo di robot sensorizzati, di sistemi autonomi per il monitoraggio dell’aria, dell’acqua per la raccolta dei rifiuti e così via…
Nel 2012 è stata coordinatrice del progetto europeo che ha dato vita al primo robot pianta al mondo, il plantoide, capace di riprodurre il comportamento delle radici. Oggi è a capo del progetto GrownBot per la creazione di robot in grado di arrampicarsi adattarsi all’ambiente circostante, così come fanno le piante.  Nel 2015 Robot Hub, la maggiore comunità scientifica internazionale degli esperti di robotica, l’ha inclusa tra le 25 donne più geniali del settore. Ha ricevuto, tra gli altri, il premio Marisa Bellisario e il premio Carla Fendi. Con Longanesi ha recentemente pubblicato La natura geniale.
È la direttrice del Laboratorio di Robotica Soft Bioispirata dell’Istituto Italiano di Tecnologia (IIT) di Genova, il suo nome è intrinsecamente legato alla robotica. Infatti è considerata tra le maggiori esperte a livello mondiale. RoboHub nel 2015 l’ha menzionata tra le 25 donne più geniali del settore. Eppure i primi passi nel mondo della ricerca Barbara Mazzolai li ha mossi nel campo della biofisica. Da piccola era affascinata dagli animali. Amava stare con loro a contatto con la natura e anche andare nel bosco con suo padre, che le ha trasmesso la passione e il rispetto per la Natura. Non aveva idea di cosa volesse dire fare ricerca, ma fin da bambina ha coltivato questo desiderio di conoscere il funzionamento di altre forme di vita e l’interesse verso la biologia. È sempre stata portata per le materie STEM, che l’hanno affascinata e stimolata ad affrontare discipline diverse fin da molto giovane. Barbara Mazzolai è una delle 100 ricercatrici invitate a far parte del progetto “100 Donne per la Scienza”.