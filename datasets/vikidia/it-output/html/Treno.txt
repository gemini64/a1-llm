Un treno
Il treno è un mezzo di trasporto su rotaia fatto da una locomotiva e da varie carrozze unite, permanentemente o no, per formare un unico convoglio capace di trasportare persone (treno passeggeri) o cose (treno merci).

Treni particolari
Esistono vari tipi di treno particolari:

Tram: Il tram è un treno ridotto che circola in città o in zone limitrofe. La differenza con il treno è che il treno regola il proprio viaggio in base a dei segnali mentre il tram circola a vista
Tram-treno: Il tram-treno è un convoglio che circola sia sulla rete ferroviaria che su quella dei tram rispettando le relative regole
Treno ad alta velocità: È un treno che usa alcuni accorgimenti tecnici per poter andare molto veloce, intorno ai 300 km/h
Maglev: Un treno che usa il magnetismo per arrivare fino a 500 km/h
Metropolitana: Un treno che collega stazioni molto vicine tra loro (500 metri-1 km)



Distanze
I treni sono classificati in base alla distanza, con un sistema abbastanza standard in tutto il mondo:

Treni metropolitani/suburbani: Sono treni che collegano località della stessa città o area urbana
Treni regionali: Sono treni che collegano città della stessa regione o di regioni vicine
Treni a lunga percorrenza: Sono treni che percorrono lunghe distanze (tra più regioni o più stati)
InterCity: Connettono città dello stesso Stato non facendo le fermate poco importanti
EuroCity: Connettono città europee con poche fermate intermedie
Alta velocità: Connettono città importanti ad alta velocità. Ogni Stato ha i propri treni ad alta velocità: In Italia c'è Italo e Le Frecce, in Spagna l'Alta Velocidad Española, in Francia il TGV e in Germania l'ICE