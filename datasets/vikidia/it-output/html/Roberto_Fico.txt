Roberto Fico è un politico italiano. È stato presidente della Camera dei deputati per la XVIII legislatura, succeduto a Laura Boldrini dal 24 marzo del 2018.

Biografia
Dal giugno del 2013 al marzo del 2018 è stato Presidente della Commissione di Vigilanza della Rai. Ha fatto parte della Camera dei Deputati durante la XVII legislatura, eletto nel gruppo parlamentare del Movimento 5 Stelle. Alle elezioni politiche del 2018 è stato candidato per il M5S nel collegio uninominale di Napoli Fuorigrotta, venendo eletto con il 57,6% di preferenze.