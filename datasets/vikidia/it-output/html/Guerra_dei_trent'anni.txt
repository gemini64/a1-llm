Per guerra dei trent'anni si intende una serie di conflitti che vennero combattuti in Europa centrale tra il 1618 e il 1648.

Storia
Mappa che mostra la guerra dei trent'anni
Nel corso del 1600 in Europa si svolse una sequenza di guerre. La più sanguinosa fu quella iniziata in Germania nel 1618.
Il conflitto, durato trent'anni, nacque dai contrasti religiosi e politici tra i principi tedeschi protestanti e cattolici.

Antefatti

Con la pace di Augusta del 1555 la Germania era divisa tra protestanti e cattolici.
Nel 1608 i principi protestanti decisero di fondare l'Unione Evangelica, mentre i principi cattolici fondarono la Lega Cattolica.
I principi tedeschi erano appoggiati dalla Spagna, mentre i protestanti dalla Norvegia, Svezia, Paesi Bassi e in seguito anche dalla Francia.

Defenestrazione di Praga
Defenestrazione di Praga
La guerra incominciò in Boemia: nel 1618 scoppiò la scintilla che fece iniziare il conflitto: a Praga, i rappresentanti dell'aristocrazia  (protestanti) scaraventarono fuori dalla finestra del palazzo reale due luogotenenti dell'imperatore e il segretario del Consiglio reale (cattolici). Questo evento, accaduto il 23 maggio 1618, è detto defenestrazione di Praga. I defenestrati, però, si salvarono poiché atterrarono su un carro di letame.
La guerra dei trent'anni si divide in 4 fasi: fase boemo-palatina (1618-1625), fase danese (1625-1629), fase svedese (1630-1635) e fase francese (1635-1648).

Fase boemo-palatinata
Battaglia della Montagna Bianca
Subito dopo la Defenestrazione, i ribelli praghesi nominarono un governo provvisorio, cercarono di arruolare truppe e chiesero aiuto per poter fronteggiare il Sacro Romano Impero degli Asburgo d'Austria. L' aiuto fu dato dall'elettore del Palatinato, Federico V, di religione calvinista. Quando morì l'imperatore Mattia, i praghesi offrirono la corona di Boemia a Federico V, anziché al nuovo imperatore Ferdinando di Stiria, in modo da ricevere aiuto da altri principi protestanti. Ma non fu così: l' 8 novembre 1620 le truppe imperiali,  guidate da Johann Tserclaes, conte di Tilly, sconfissero i boemi nella Battaglia della Montagna Bianca grazie all’aiuto della Lega santaguidata da Massimiliano I di Wittelsbach e sostenuta dalla Spagna. Il conflitto si sposto così nel Palatinato,  dove il  6 agosto 1623 la Lega cattolica, capitanata dal conte di Tilly,  sconfisse l'esercito di Cristiano di Brunswick. Il Palatinato venne così invaso e smembrato. Due anni dopo, nel 1625, fu firmato il Trattato di Magonza, che sanciva la fine dell'Unione evangelica e l'entrata della Boemia nei possedimenti degli Asburgo.

Fase danese

La fase danese è caratterizzata dallo scontro tra l'imperatore Ferdinando II e Cristiano IV, re di Danimarca e duca di Holstein  (ducato appartenente al Sacro Romano Impero) . Il sovrano danese aveva come obbiettivo la conquista delle foci dell'Elba  e del Weser.  Egli entrò in territorio tedesco nei primi mesi del 1625, ma fu fermato dall'esercito imperiale capitanato dal conte di Tilly e dal ceco Albrecht von Wallenstein. Essi inflissero diverse sconfitte alla Danimarca: il 26 aprile 1626 le truppe imperiali guidate da Albrecht von Wallestein sconfissero l'esercito danese capeggiato dal conte di Mansfeld nella Battaglia di Dessau,  mentre il 17 agosto 1626 Tilly, comandante dell'esercito imperiale e della lava cattolica, sconfisse l'esercito di Cristiano IV nella battaglia di Lutter. In seguito le truppe dell'impero di Tilly e di Wallenstein invasero la penisola dello Jutland (parte continentale della Danimarca), e Cristiano IV fu costretto a rifugiarsi nella parte insulare del suo regno.  Fu firmata così la Pace di Lubecca (1629)  attraverso cui Cristiano dovette rinunciare all'offensiva,  riottenendo però i suoi territori.

Fase svedese



La fase svedese vede scontrarsi l'esercito svedese del re Gustavo II Adolfo e le truppe imperiali. La Svezia,  alleata con Francia, Magdeburgo e Sassonia,  entrò in guerra poiché era preoccupata dalle mire imperiali e asburgiche, che potevano mettere in discussione gli interessi svedesi nel Baltico. Dopo lo sbarco in Pomerania e una fase di consolidamento, il sovrano svedese e il suo esercito procedettero all'invasione della Germania. Il 17 settembre 1631, nella battaglia di Breitenfeld, i soldati di Gustavo Adolfo inflissero una pesante sconfitta alla lega cattolica capitanata dal conte di Tilly,  riportando così la prima vera vittoria protestante contro i cattolici.  Dopo la vittoria nella battaglia di Breitenfeld, gli svedesi avevano il via libera per raggiungere la Germania meridionale, causando così l'invasione della Baviera e della Boemia . Infatti nel 1632 i soldati di Gustavo Adolfo raggiunsero la Baviera e qui combatterono contro le truppe imperiali di Tilly, la Battaglia di Rain (15 aprile 1632): essa si concluse con una vittoria svedese e con la morte del conte di Tilly. In seguito a questa battaglia, gli svedesi riuscirono ad appropriarsi di Monaco il 17 maggio 1632, mentre la Sassonia,  alleata degli svedesi, erano riusciti a invadere la Boemia. Caduto Tilly, l’imperatore richiamò al comando delle truppe imperiali Wallenstein, che riuscì a raccogliere un nuovo esercito di 100000 uomini con cui riuscì a scacciare i sassoni dalla Boemia e affrontò gli svedesi in marcia verso settentrione. Nella Battaglia di Lützen, combattuta il 16 novembre 1632, gli svedesi sconfissero gli imperiali di Wallenstein, ma il loro re morì nel campo di battaglia. Poco dopo Wallestein , sospettato di tradimento e a causa del suo strapotere, fu assassinato il 25 febbraio 1634 dai sicari dell'imperatore Ferdinando II, che affidò l'esercito del Sacro Romano Impero agli spagnoli. Così, anche senza il comando di Wallenstein,  l'esercito asburgico (spagnolo e imperiale) vinse la Battaglia di Nördlingen (combattuta il 6 settembre 1634 in Baviera) in cui gli svedesi furono duramente sconfitti e dovettero abbandonare la Germania meridionale. Ad un anno di distanza  fu firmata, il 30 maggio 1635,  la pace di Praga  tra il Sacro Romano Impero e  gli elettorati di Sassonia e Brandeburgo, che  abbandonarono l'alleanza con la Svezia, che rimase da sola. Terminò così la fase svedese.

Fase francese

Nel 1635 la Francia entrò in guerra contro il Sacro Romano Impero e la Spagna. L'entrata in guerra della Francia di Rechelieu segnò una nuova fase del conflitto, caratterizzata dal voler raggiungere l'egemonia in Europa. Nel 1643 a Rocroi (Francia) l'esercito spagnolo fu letteralmente sconfitto dai francesi.


Pace di Westfalia

La pace di Westfalia nel 1648 mise fine alla guerra dei trent'anni e sancì la sconfitta della lega cattolica-asburgica e il ruolo predominante della Francia.
La Francia ottenne parti dell'Alsazia e Lorena, in particolare si unì il principato di Brandeburgo e il piccolo regno di Prussia, che alla fine diventerà il Regno Di Prussia.