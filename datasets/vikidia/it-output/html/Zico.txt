Arthur Antunes Coimbra, conosciuto come Zico, è un allenatore ed ex calciatore brasiliano di ruolo centrocampista o attaccante.

Carriera

Club
Inizia la carriera nel 1972 nel Flamengo, squadra con cui giocherà 12 stagioni vincendo tre campionati brasiliani, sei campionati carioca, una Copa Libertadores ed una Coppa Intercontinentale. Nel 1983 si trasferisce in Italia all'Udinese, con cui gioca per due stagioni prima di tornare al Flamengo nel 1985 dove vince ancora un campionato carioca. Nel 1991 si trasferisce in Giappone, giocando fino al ritiro nel 1994.

Nazionale
Conta 72 presenze e 52 reti con la nazionale brasiliana.

Allenatore
Dopo un'esperienza come vice-allenatore della nazionale brasiliana nel 1998, allena il Kashima Antlers in Giappone nel 1999. Dal 2002 al 2006 è commissario tecnico della Nazionale giapponese. Dal 2006 al 2008 allena il Fenerbahçe in Turchia, per poi trasferirsi in Uzbekistan per una stagione allenando il Bunyodkor. Nella stagione 2009-10 allena l'Olympiakos in Grecia. Nel 2011 diventa commissario tecnico della Nazionale dell'Iraq, incarico che mantiene per 2 anni. Nella stagione 2013-14 allena l'Al-Gharafa in Qatar, mentre nella stagione successiva si trasferisce in India allenando l'FC Goa.

Statistiche

Presenze e reti