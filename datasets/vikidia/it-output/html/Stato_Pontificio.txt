Lo Stato Pontificio, o Stato della Chiesa, fu uno Stato indipendente situato nella penisola italiana, esistito dal 752 al 1870, nel quale il sovrano assoluto era il papa della Chiesa cattolica.

Storia
Mappa dello Stato Pontificio nel 1849
L'influenza dello Stato Pontificio nella politica europea era notevole; la sua influenza uscì dai limiti territoriali che le circostanze storiche gli avevano assegnato nell'ambito del Sacro Romano Impero. I vincoli dettati dalla Santa Sede condizionarono importanti stati autonomi come il Regno di Sicilia, il Regno di Napoli, il Regno d'Inghilterra, il Regno del Portogallo e altri stati relativi al periodo di relazione con il sovrano dello Stato Pontificio, il papa, verso cui diversi re e imperatori dovettero prostrarsi. Lo Stato Pontificio terminò la sua esistenza nel 1870, con la conquista a seguito di ripetuti attacchi dell'esercito sabaudo, con la Presa di Roma e la successiva annessione al Regno d'Italia.

Geografia
Lo Stato Pontificio copriva gli attuali territori del Lazio, delle Marche, parte dell'Umbria e parte della Romagna. Facevano inoltre parte dello Stato Benevento e Pontecorvo, enclavi pontificie, prima nel Regno di Napoli, poi nel Regno delle Due Sicilie.

Ordinamento dello stato
La forma di governo fu una Monarchia assoluta elettiva teocratica. Il sovrano assoluto era il papa della Chiesa cattolica, che esercitava sui suoi territori il proprio potere temporale.