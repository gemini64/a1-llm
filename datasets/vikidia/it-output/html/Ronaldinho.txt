Ronaldo de Assis Moreira, detto Ronaldinho, è un ex calciatore brasiliano di ruolo centrocampista o attaccante, campione del mondo con la nazionale brasiliana nel 2002 e premiato con il Pallone d'oro nel 2005.

Carriera

Club

La sua carriera comincia nel Grêmio nel 1998, vincendo un campionato Gaucho nel 1999. Nel 2001 si trasferisce al Paris Saint-Germain in Francia, restandovi per 2 stagioni e vincendo una Coppa Intertoto. Nel 2003 passa al Barcellona in Spagna, dove giocherà per 5 stagioni vincendo 2 campionati spagnoli, 2 Supercoppe di Spagna ed una UEFA Champions League. Nel 2008 si trasferisce al Milan in Italia, giocando con i rossoneri per 3 stagioni. Nel 2011 torna in Brasile al Flamengo, vincendo un campionato Carioca. Nella stagione successiva passa all'Atlético Mineiro vincendo il campionato Mineiro ed una Coppa Libertadores. Nel 2014 si trasferisce in Messico al Querétaro, dove gioca per una stagione prima di fare ritorno in Brasile nelle file della Fluminense dove chiude la carriera.

Nazionale

Conta 97 presenze e 33 reti con la nazionale brasiliana. Nel 1999 vince la Copa América. Nel 2002 è stato campione del mondo vincendo l'edizione giocata in Corea del Sud e Giappone.

Statistiche

Presenze e reti

Statistiche aggiornate a settembre 2015.