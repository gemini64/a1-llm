Gianfranco Zola è un allenatore ed ex calciatore Italiano, di ruolo attaccante.

Carriera

Club
Inizia la sua carriera professionistica nel 1984 nella Nuorese. Nel 1986 si trasferì a Sassari per indossare la maglia della Torres. Nel 1989 viene acquistato dal Napoli, con cui esordisce in Serie A. Con il Napoli vince uno scudetto ed una Supercoppa italiana. Nel 1993 passa al Parma, dove gioca per tre stagioni vincendo una Coppa UEFA ed una Supercoppa europea. Nel 1996 si trasferisce in Inghilterra, al Chelsea, dove vince due Coppe d'Inghilterra, una Charity Shield, una Coppa delle Coppe ed una Supercoppa europea. Nel 2003 rientra in Italia per giocare in Serie B con il Cagliari, ottenendo subito la promozione in Serie A, chiudendo la carriera nella stagione successiva.

Allenatore
Dal 2006 al 2008 è collaboratore tecnico della Nazionale italiana under-21. Dal 2008 al 2010 allena il West Ham, in Inghilterra. Nella stagione 2011-2012 è commissario tecnico della Nazionale italiana under-16, per poi tornare in Inghilterra nella stagione successiva per allenare il Watford. Nella stagione 2014-2015 allena il Cagliari. Nella stagione successiva si trasferisce in Qatar, per allenare l'Al-Arabi Sports Club. Torna per la terza volta in Inghilterra nel 2016, sulla panchina del Birmingham City. Dal 2018 è viceallenatore del Chelsea.

Nazionale
Esordisce in Nazionale nel 1991, giocando un campionato mondiale di calcio nel 1994 negli Stati Uniti, nel quale diventa vicecampione del mondo, arrivando al secondo posto dietro al Brasile. Conta 35 presenze e 10 reti con la maglia azzurra.

Statistiche

Presenze e reti