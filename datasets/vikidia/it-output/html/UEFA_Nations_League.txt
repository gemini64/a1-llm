La UEFA Nations League è un torneo calcistico per squadre Nazionali con cadenza biennale, destinato alle Nazionali europee affiliate all'UEFA. La competizione mette in palio quattro posti per le fasi finali dei campionati europei. La squadra campione è dichiarata vincitrice della UEFA Nations League.

Formula
Le squadre sono ripartite in 4 leghe in base al ranking UEFA. Le prime 12 Nazionali saranno assegnate alla Lega A (suddivisa in 4 gironi da 3 squadre), le successive 12 Nazionali alla Lega B (suddivisa in 4 gironi da 3 squadre), le successive 15 Nazionali alla Lega C (composta da 1 girone da 3 squadre e da 3 gironi da 4 squadre), e le restanti 16 Nazionali in Lega D (formata da 4 gironi da 4 squadre). Le squadre vincitrici dei 4 gironi della Lega A si qualificheranno per la fase finale, che verrà disputata a eliminazione diretta. In tutte le leghe sono previste promozioni e retrocessioni: le 4 vincitrici dei rispettivi gironi di Lega B, Lega C e Lega D verranno promosse nella Lega superiore, mentre le 4 squadre classificatesi all'ultimo posto nei rispettivi gironi (ad eccezione della Lega D) retrocederanno nella Lega inferiore.

Albo d'oro