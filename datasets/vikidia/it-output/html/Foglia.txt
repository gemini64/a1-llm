Caratteristiche morfologiche delle foglie
La foglia è un organo delle piante specializzato per la fotosintesi clorofilliana. Ha la funzione di organizzare il carbonio e di eliminare l'acqua in eccesso attraverso la traspirazione. In una comune foglia si distinguono: base, picciolo e lamina. La lamina è la parte piatta della foglia. La base è la porzione con la quale la foglia s'inserisce sul fusto. Il picciolo ha la funzione di reggere la lamina permettendone la posizione più adeguata per le sue funzioni. Il picciolo è spesso cilindrico, con il lato piano volto verso l'alto. Le foglie sono solitamente piatte e sottili, per poter esporre i cloroplasti presenti nelle cellule alla luce del Sole.