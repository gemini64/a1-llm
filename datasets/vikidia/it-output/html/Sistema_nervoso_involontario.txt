Il sistema nervoso autonomo controlla il funzionamento involontario degli organi interni.
Esso riceve stimoli dai recettori che controllano le condizioni interne del corpo e innerva la muscolatura liscia degli organi interni.
Comprende due porzioni: il sistema simpatico e il sistema parasimpatico, che svolgono azioni antagoniste (=opposte).
Il sistema nervoso simpatico  si attiva nelle situazioni di pericolo, preparando il corpo alla fuga o al combattimento:
- accelera la frequenza del battito cardiaco,
- aumenta il ritmo della respirazione;
- stimola il rilascio di zucchero nel sangue;
- inibisce la salivazione (gola secca), inibisce la digestione e l'attività intestinale.
Infine provoca anche il rilassamento dei muscoli della vescica.
Passato il pericolo, interviene il sistema parasimpatico che riporta l'organismo in uno stato di riposo e provoca il rilassamento: rallenta la frequenza cardiaca, attiva la peristalsi intestinale, abbassa la pressione del sangue, ecc.
La maggior parte degli organi interni ha una duplice innervazione, cioè riceve impulsi da entrambi i sistemi.  Il buon funzionamento dipende dall'equilibrio tra i due sistemi.