Il praseodimio è un elemento chimico di numero atomico 59. Il suo simbolo è Pr.

Caratteristiche

Il praseodimio è un metallo tenero di colore argenteo appartenente al gruppo dei lantanidi.



Esposto all'aria subisce ossidazione e si copre di una patina di ossido verde che lo preserva dall'ulteriore corrosione. Questo processo, detto passivazione, lo rende in qualche modo più resistente alla corrosione degli analoghi europio, lantanio, cerio e neodimio.



È generalmente conservato in recipienti ermetici o immerso in olio minerale.



Utilizzi

Come agente legante del magnesio per creare leghe ad alta resistenza usate nei motori d'aereo.
Il praseodimio forma il nucleo delle luci ad arco usate nell'industria cinematografica per l'illuminazione dei teatri di posa e lampade per proiettori.
Si usano i composti del praseodimio per conferire al vetro e agli smalti un colore verde chiaro.
Il praseodimio è un componente del vetro al didimio, che serve per alcuni tipi di occhiali per saldatori e soffiatori di vetro.
Come componente nelle leghe terre rare/cobalto per i magneti permanenti nei motori elettrici brushless.



Composti

Fluoruri

PrF2; PrF3; PrF4

Cloruri

PrCl3

Bromuri

PrBr3; Pr2Br5

Ioduri

PrI2; PrI3; Pr2I5

Ossidi

PrO2; Pr2O3; Pr6O11

Solfuri

PrS; Pr2S3

Selenuri

PrSe

Tellururi

PrTe; Pr2Te3

Nitruri

PrN



Precauzioni

Come tutte le terre rare, il praseodimio è moderatamente tossico. Analogamente ad altri lantanoidi di inizio serie quali lantanio, cerio e neodimio, il praseodimio ha un ruolo biologico essenziale nell'ambito del metabolismo di alcuni batteri. Non ha alcun ruolo noto nella biochimica degli eucarioti e quindi anche dell'uomo.