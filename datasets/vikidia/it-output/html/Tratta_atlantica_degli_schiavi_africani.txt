La Tratta degli schiavi fu il commercio di schiavi neri, che dal XVI al XVIII secolo, vide milioni di africani essere deportati in America per essere impiegati come schiavi nelle piantagioni di cotone, tabacco, zucchero e caffè.

Storia
In seguito alla scoperta dell'America, le popolazioni indigene furono decimate a sia causa dello sfruttamento a cui erano sottoposte e  sia a causa delle malattie portate dai colonizzatori europei. A questi inoltre, serviva maggior manodopera (cioè più forza-lavoro) per coltivare le piantagioni e per estrarre le risorse del sottosuolo. La soluzione fu quella di importare schiavi dal continente africano: in questo modo, a partire dal XVI secolo, gli europei diedero vita al commercio di schiavi, che, secondo le ultime stime, portò alla deportazione di 12 milioni di africani in America.

Il commercio triangolare


Un commercio vergognoso

La tratta degli schiavi fu un'attività molto redditizia per gli europei: essa si svolgeva "triangolarmente" tra Europa, Africa e America. I mercanti di schiavi europei (detti negrieri)  scambiavano stoffe e manufatti di scarso valore con schiavi neri che venivano catturati nell'Africa centro-occidentale. Essi venivano trasportati attraverso l'Oceano Atlantico mediante navi negriere, per poi giungere in America. Qui gli africani venivano impiegati nelle piantagioni di cotone, tabacco, zucchero e caffè dei coloni bianchi, che venderanno il prodotto ricavato in Europa, guadagnando molti soldi.

Il passaggio di mezzo

La traversata atlantica dall'Africa alle Indie occidentali e al Nord America era definita middle passage, ovvero passaggio di mezzo. Per massimizzare i profitti, si stipavano fino a 600 schiavi in spazi stretti sotto il ponte della nave; per evitare ribellioni, venivano incatenati. Cibo e acqua erano scarsi, e le condizioni igieniche erano pessime. Molti uomini morivano durante il viaggio.

La vendita degli schiavi
Gli africani, dopo essere sbarcati in America, venivano venduti all'asta. Le famiglie e gli amici che erano riusciti a rimanere insieme durante il viaggio per mare venivano spesso separati e non si sarebbero piu rivisti: di solito, infatti, il miglior offerente non era interessato a comprare un'intera famiglia. Non appena incominciava l'asta, i compratori si affrettavano ad acquistare gli schiavi migliori, in buona salute, in grado di lavorare molte ore al giorno. In seguito i compratori davano loro un nome e li costringevano a imparare la loro lingua. Un terzo degli schiavi moriva entro tre anni dall''arrivo per la fatica, aumentando la domanda di nuovi arrivi.

Le nazioni schiaviste
Verso la metà del XVI secolo, Spagna e Portogallo trasferivano già schiavi al di là dell'Atlantico, verso le loro colonie brasiliane e caraibiche. Nel 1713 la Gran Bretagna siglò un contratto trentennale per fornirli alle colonie spagnole, e una trentina di anni dopo quasi il 75% di tutte le persone di colore venivano deportate su navi inglesi o portoghesi.