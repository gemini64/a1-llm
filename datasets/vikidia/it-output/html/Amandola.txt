Amandola è un comune dell'Italia. La popolazione, secondo il censimento del 2011, è di 3.700 abitanti. Appartiene alla provincia di Fermo e alla regione delle Marche.

Geografia
È un piccolo centro medioevale situato sulla destra dal torrente Bora e sulla sinistra del fiume Tenna che lo separa dalla zona industriale. Il territorio si incunea triangolarmente tra quello di Montefortino e Sarnano, andando a toccare la cresta del Monti Sibillini a quota 1895 m. di altitudine, per poi aprirsi e abbracciare l'alta valle del Tenna, attraverso un susseguirsi di colline fino a 300 m.l.s.
Il territorio di Amandola appartiene alla catena dei Monti Sibillini, che chiude il suo territorio ad ovest. Verso est invece si apre la valle del Tenna, fino ad arrivare alle sponde del lago di San Ruffino. A nord e a sud mostra un territorio caratterizzato da elevate e boscose colline e valli solcate da numerosi terreni. Il suo territorio è il terzo più vasto della provincia di Fermo, dopo la stessa Fermo e il vicino comune di Montefortino. In esso sono presenti 48 frazioni. L'altitudine delle frazioni varia sensibilmente da San Ruffino
(360 m.s.l.m.) fino a salire verso la punta più alta di Garulla Superiore
(880 m.s.l.m.).
Le frazioni sono: Bore, Botundoli, Buzzaccheri, Caccianebbia, Campo di Masci, Capovalle, Casa Coletta, Corazza, Casa di Carlo, Casa Innamorati, Casalicchio, Casa Paradisi Inferiore, Casa Paradisi Superiore, Casa Staffinati, Casa Tasso, Cese, Ciaraglia, Colle San Fortunato, Colle Turano, Coriconi, Corvellari, Cucchiaroni, Fossacieca, Francalancia, Garulla Inferiore, Garulla Superiore, Le Piane, Marnacchia, Merli, Moglietta, Paolucci, Paterno, Pucci, Rustici, Salvi, San Cristoforo, San Lorenzo, San Ruffino, Schiti, Scagnoli, Suitullo, Taccarelli, Vena, Verri, Vesciano, Vidoni, Villa Conti, Villa Fiorentina.

Storia e leggenda
Gregge di pecore presso Foce, Ascoli PicenoAmandola sorge su un colle, ai piedi dei Monti Sibillini nell'alto corso del fiume Tenna, a 550 mt di altezza s.l.m. Anticamente fu abitato dai Piceni e dai Romani, come testimoniano alcuni resti rinvenuti.
Nel IV secolo venne invaso dai Goti e dai Longobardi e nel VII secolo fu incorporato nel territorio di Spoleto. Nel XII secolo,anche grazie alla chiesa, i feudi di Agello, Marrubbione  e Castel Leone si unirono per dar vita al comune di Amandola.
Questa acquisì nuovi feudi e quindi importanza, mantenne la propria autonomia ed emanò i propri statuti. Infatti questo paese è stato istituito come libero comune nell'anno 1249 con l'unione di tre castelli:

Castel Leone si erigeva centro della città ed aveva il maggior numero di edifici e di popolazione;
Agello si erigeva alla parte est della città dove il terreno era più scosceso;
Marrubbione era il colle più piccolo e si estendeva nell'attuale Piazza Risorgimento.

Quando poi nel XIV secolo decaddero i comuni, Amandola passò in feduo a diversi territori. Nei secoli a seguire si distinse per la fiorente industria della lana, dovuta anche ad un prospera agricoltura e pastorizia. Successivamente, nel XIV e XVII secoli, si verificarono frequenti carestie, crisi economiche e politiche e saccheggiamenti che indebolirono il comune che venne ammesso a quello di Ascoli fino all'Unità d'Italia.
Lo stemma di Amandola rappresenta sei colli con sopra la pianta del Mandorlo con i rami disposti a raggiera che si erigeva su di un colle centrale sovrastante agli altri, ammassati a forma di piramide. Non si conosce bene l'origine del nome del paese e non molti sono d'accordo, ma sembra derivare dalla pianta del mandorlo (in dialetto chiamato la mannola), una pianta bellissima rappresentata anche nell'emblema.
Secondo la leggenda mitologica, il nome di Amandola, sarebbe collegato con la trasformazione in mandorlo della bella Fillide, figlia di Licurgo Re di Sparta. Lei era sposata con Demofonte partito per la guerra come compagno di Ulisse. Finita la battaglia, tardò a tornare a casa e la sua sposa, preoccupata e disperata perché le era giunta la falsa notizia che il suo sposo si fosse innamorato di un'altra fanciulla e non sarebbe più tornato, scappò dalla Grecia, attraversò il mar Adriatico e giunse sui Sibillini, nell'antico Castel Leone e si suicidò. Il suo corpo in quel preciso punto si tramutò in un bellissimo e maestoso mandorlo ma senza foglie. Demofonte fece ritorno a casa e, non trovando la donna amata, decise di mettersi in viaggio alla sua ricerca. Giunto anch'egli a Castel Leone apprese la notizia della tragica morte di Fillide e abbracciò il tronco dell'albero del mandorlo che, come per incanto, divenne subito ricco di gemme, anche se fuori stagione.
Il clima è tipico della collina, con inverni non troppo rigidi e precipitazioni nevose solo in particolari zone. Le estati non sono eccessivamente afose. Vista la vicinanza alle montagne fin dall'antichità le principali fonti di sostentamento della popolazione erano date dall'agricoltura (coltivazione di cereali, alberi da frutto, tartuficoltura), dall'artigianato, dal taglio del legname e dall'allevamento di animali da cortile, bovini, suini e ovini. Sono inoltre presenti importanti realtà industriali operanti nei settori dell'alimentazione, dell'arredamento, dell'illuminazione, delle lavorazioni meccaniche e della tecnologia. Il settore terziario è molto sviluppato. Possiamo trovare l'ospedale, la scuola, i comandi stazione dei carabinieri e dei carabinieri forestali, il dipartimento della polizia stradale ed il distaccamento del corpo nazionale dei vigili del fuoco. E' anche sede di uffici locali del Parco Nazionale dei Monti Sibillini.
Amandola ha ricevuto la bandiera arancione dal Touring Club italiano per le bellezze storico-culturali del luogo e per il significativo paesaggio che la caratterizzano.

Curiosando nei luoghi di devozione di Amandola
Le principali chiese e monumenti di Amandola sono:

Chiesa di Sant'Agostino
Chiesa di San Francesco
Chiesa di Santa Maria



Espressioni popolari della tradizione
Nel tempo alcune espressioni simboliche e metaforiche dialettali sono diventate modi di dire o proverbi ancora in uso nel linguaggio parlato quotidiano perché sono utili a spiegare in modo intuitivo e facile concetti anche piuttosto complessi.
Tali espressioni sono significative per capire lo spirito amandolese poiché sono parte integrante della cultura e del modo di pensare di questa zona.
I proverbi ed i modi di dire qui selezionati si riferiscono a stili di vita contadini e popolari, rimasti ancora vivi nell'uso comune poiché esprimono situazioni quotidiane e senza tempo.



Dove mangiare
Il miglior ristorante del luogo è Il tiglio, che recentemente ha vinto una Stella Michelin, gestito da Enrico Mazzaroni.
Un ristorante tipico è Rifugio città di Amandola e, vicino, vi è l'Agriturismo Nonno Luì (più a buon mercato).