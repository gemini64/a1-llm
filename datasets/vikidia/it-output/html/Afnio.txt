L'afnio è l' elemento chimico con numero atomico 72 e simbolo Hf.

Origini del nome
Da Hafnia, nome latino di Copenaghen.

Diffusione in natura
Si trova, in tracce, in minerali come lo zirconio [ Zr(SIO)4 ] e la baddeleyte ( ZrO2 ).

Caratteristiche fisiche
È un metallo, lucido, di colore grigio-argento. A 25 °C si trova allo stato solido e si presenta con struttura cristallina ed esagonale. La densità a 293 K è pari a 13.2 g/cm³. La temperatura di fusione è pari a 2227 °C mentre la temperatura di ebollizione è circa~5300 °C.

Caratteristiche chimiche
Si presenta duttile e resistente alla corrosione. È resistente agli alcali concentrati mentre reagisce con  gli alogeni. Ad alta temperatura l'afnio reagisce con ossigeno, azoto, carbonio, boro, zolfo e silicio.

Storia
L'afnio è stato scoperto da Dirk Coster e George Charles de Hevesy nel 1923 a Copenaghen, Danimarca. All'inizio del 1923 alcuni chimici e fisici, tra cui Niels Bohr e Charles R. Bury proposero che l'elemento 72 dovesse assomigliare allo zirconio e quindi non far parte delle terre rare. Dirk Coster e George Charles de Hevesy cominciarono a cercare l'elemento 72 nei minerali di zirconio fino a scoprire l’afnio. Nel sigillo della Facoltà di scienze dell'Università di Copenaghen compare un'immagine stilizzata dell'afnio.

Usi
Utilizzato nella costruzione di reattori nucleari, per la sua capacità di assorbire elettroni. Durante  la reazione di assorbimento non produce elio. Ha buona stabilità e mantenimento delle proprietà meccaniche sotto radiazione. Il periodo di utilizzo delle barre in afnio può superare i 10 anni.

Sicurezza
L'afnio va trattato con attenzione perché quando è in polvere è piroforico, cioè si accende spontaneamente a contatto con l'aria.
Tutti i suoi composti dovrebbero essere trattati come sostanze tossiche.

Fonti
Wikipedia
Bisceglia