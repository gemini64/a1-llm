Una società (dal latino societas, derivante dal sostantivo socius cioè "compagno, amico, alleato") è un insieme di individui dotati di diversi livelli di autonomia, relazione ed organizzazione che, variamente aggregandosi, interagiscono al fine di perseguire uno o più obiettivi comuni.

Società (sociologia)
Gli individui (persone in caso di società umana, animali nel caso di società animale o anche robot nel caso di robot sociali) condividono alcuni comportamenti stabilendo relazioni tra di loro per costituire un gruppo o una comunità dotata di diversi modi di organizzazione; e dunque la presenza di individui che si aiutano che differenzia principalmente una società da un semplice insieme di soggetti.

Società Umana
La società umana è una comunità organizzata, stabilita in un territorio definito, quasi sempre autosufficiente, composta da persone che hanno una stessa cultura, che sono coscienti della loro identità e che stabiliscono fra loro rapporti e scambi più intensi. Gli individui che la compongono sono solitamente organizzati in classi sociali. Nella storia, si sono avute circa cinquemila società diverse, classificate in base alla diversità della religione, le forme dell'economia e il linguaggio.

Società (diritto)
Una società, nel diritto e nella ragioneria, è una particolare forma legale di svolgimento, da parte di una persona, di un'attività economica e commerciale come negozi e industrie: può essere formata da un unica persona (società unipersonale) o da più persone detti soci riunite in un'impresa da fare insieme.

Tipi di società:
Sono società di persone:

La società semplice (S.s.)
la società in nome collettivo (S.n.c.)
la società in accomandita semplice (S.a.s.)

Sono società capitali (quindi molto sviluppate)

la società per azioni (S.p.A.)
la società a responsabilità limitata (S.r.l.)
la società a responsabilità limitata semplificata (S.s.r.l. o S.r.l.s.)
la società in accomandita per azioni (S.a.p.a.).