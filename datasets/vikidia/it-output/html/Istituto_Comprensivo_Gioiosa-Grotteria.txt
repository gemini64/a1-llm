L’intero edificio scolastico si compone del plesso Primaria “DON MINZONI” e della Scuola Secondaria di I grado “D. CENTO”  (*)  . L’edificio che ospita le scuole elementari si compone di due corpi di fabbrica: il primo si sviluppa su due piani ed accoglie il nucleo di 17 aule, di cui 5 al piano terreno e gli uffici amministrativi; il secondo corpo di fabbrica è costituito dai locali della mensa, ora utilizzati come aule della scuola materna e dal nucleo per le attività sportive e ricreative con la palestra. Le due parti si organizzano attorno ad un ampio giardino che serve alle attività di gruppo ed a manifestazioni di carattere collettivo. La scuola media “D.CENTO” presenta una tipologia che possiamo definire a corte;  è inoltre dotata di una palestra. Le diverse parti si organizzano intorno ad una corte, utilizzata come spazio per le attività all’aperto. La scuola, come si può evincere dagli atti amministrativi e dai disegni costruttivi, è stata costruita in quattro lotti. I primi due hanno riguardato la costruzione delle aule e dei servizi generali; successivamente sono stati realizzati la palestra ed il teatro auditorium. I lavori del primo lotto (corpo n.6) iniziati il 05.07.1967, furono ultimati in data 03.04.1970e consegnati all’Amministrazione Comunale in data 07.03.1972, come si evince dal verbale di consegna provvisoria. Il secondo lotto, i cui lavori furono consegnati il 03.04.1970, è stato completato in data 25.09.1971. Il terzo lotto, che riguarda la palestra con i relativi spogliatoi iniziato in data 15.11.1971, è stato completato in data 20.12.1979. Il quarto ed ultimo lotto riguarda l’auditorium e la biblioteca: iniziato il 07.11.1973, è stato completato in data 01.06.1975 . Di recente sulla copertura a terrazzo relativa ai corpi che accolgono le aule e i servizi generali, è stato costruito un tetto costituito da una struttura portante in legno e da una copertura in lamiera d’acciaio .
L’Istituto Comprensivo “Gioiosa -Grotteria si è formato il 1° settembre 2008-2009, a seguito del dimensionamento, conseguente alla Legge per l’Autonomia Scolastica.
In conseguenza di ciò, sono stati riuniti nello stesso Istituto, con un unico Dirigente, i plessi scolastici della Scuola dell’Infanzia, Scuola Primaria e Scuola Secondaria di Gioiosa e Grotteria.
Il contesto economico nel quale opera l'Istituto Comprensivo è caratterizzato da attività' agricole, commerciali, da piccola industria, sia di trasformazione di prodotti agricoli che alimentari e, soprattutto, edilizia. Negli ultimi anni ha avuto un discreto incremento anche il turismo. In questo contesto socio-economico gli alunni della scuola presentano situazioni familiari e socio-culturali molto eterogenee.
Sul piano sociale, la carenza di stimoli culturali e un territorio ad alta dispersione scolastica, spesso con situazioni di disagio, hanno una ricaduta sui processi di formazione delle nuove generazioni e sull’intera popolazione che cercano di allargare la sfera dei valori, costruendo il proprio modello di vita e migliorando la propria condizione economica e culturale. La positiva collaborazione delle famiglie nei confronti della scuola permette di ampliare la crescita culturale ed emotiva dei ragazzi, stimolandoli verso scelte consapevoli, sviluppando le proprie competenze ed abilità nei vari ambiti disciplinari. Molti alunni fanno ancora   un uso frequente del dialetto e ciò, insieme alla mancanza di abitudine alla lettura, non agevola le  abilità espressive.
Il nostro istituto si pone infatti l’importante obiettivo di rafforzare le conoscenze e le abilità di base nella lingua italiana, con particolare attenzione al lessico e alla comprensione, al fine d di combattere l’analfabetismo di ritorno. Viene infatti considerata l’importanza della lingua italiana quale competenza comune ed essenziale a tutte le discipline ritenendo indispensabile educare al piacere della lettura, mediante la consapevolezza della diversità come risorsa, favorendo un continuo e incessante percorso di ricerca dell’inclusione scolastica. A tal fine è stato ideato un “PROGETTO LETTURA”, trasversale ai tre ordini di scuola.
Per il suddetto e altri progetti che mirano a valorizzare le competenze di ogni alunno  (*) .