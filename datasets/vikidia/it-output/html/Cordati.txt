I cordati sono animali che durante lo sviluppo embrionale presentano una corda dorsale.
Questo phylum si divide in cefalocordati, tunicati e vertebrati.

Cefalocordati
I cefalocordati hanno il corpo interamente attraversato da una corda dorsale e affusolato. La forma del corpo è simile a quella dei pesci, infatti sembra che i cefalocordati siano i loro antenati. Un esempio di cefalocordato è l'anfiosso.





Tunicati
I tunicati sono considerati organismi di passaggio tra gli invertebrati ed i vertebrati. I tunicati nello stadio giovanile hanno una corda dorsale, mentre nell'età adulta si fissano al fondale marino. Un esempio di tunicato è l'ascidia.





Vertebrati
I vertebrati si suddividono in 5 classi: pesci, anfibi, rettili, uccelli e mammiferi.
Sono dotati di endoscheletro (=scheletro interno) composto da capo, colonna vertebrale e arti. Lo scheletro sostiene il corpo, permette i movimenti e protegge gli organi interni.
I vertebrati possono essere omeotermi, cioè con una temperatura corporea costante, oppure eterotermi, cioè con una temperatura corporea variabile. La riproduzione è sessuata (con due genitori) e la fecondazione può essere esterna o interna. Si dividono in ovipari (la femmina depone le uova fecondate), ovovivipari (l'uovo fecondato rimane nel corpo materno fino al completo sviluppo embrionale, poi viene deposto) e vivipari (lo sviluppo embrionale avviene nel corpo materno, viene partorito un nuovo individuo).
In base a quello di cui si nutrono i vertebrati vengono suddivisi in erbivori, carnivori ed onnivori.
La cute può essere:

coperta da scaglie (pesci)
nuda (anfibi)
coperta da squame (rettili)
coperta da penne e piume (uccelli)
coperta di peli (mammiferi)

La respirazione dei vertebrati può avvenire attraverso le branchie (pesci), i polmoni (animali terrestri) oppure attraverso la cute (anfibi).