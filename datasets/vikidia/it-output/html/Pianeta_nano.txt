Cerere, pianeta nano del sistema solare.
Un pianeta nano è un corpo celeste orbitante attorno ad una stella, con una massa sufficiente a conferirgli una forma quasi sferica, ma che non è stato in grado di ripulire la propria fascia orbitale da altri oggetti. Per quest'ultima caratteristica, tali oggetti non rientrano nella denominazione di pianeta.

Definizione di pianeta nano

L'Unione Astronomica Internazionale ha stabilito che un pianeta nano è un corpo celeste che:

Orbita intorno alla sua stella;
Ha una massa sufficiente affinché la sua gravità possa vincere le forze di corpo rigido, cosicché assume una forma quasi sferica;
Non ha ripulito le vicinanze intorno alla sua orbita;
Non è un satellite.