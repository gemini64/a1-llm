Michael Nicholas Salvatore Bongiorno, noto come Mike Bongiorno, è stato un conduttore televisivo e conduttore radiofonico italiano con cittadinanza statunitense.

Biografia

Il nonno paterno, Michelangelo Bongiorno, era emigrato da Campofelice di Fitalia, in Sicilia. Nacque a New York da  Enrica Carello e Philip Bongiorno. Dopo aver iniziato la carriera artistica negli Stati Uniti, cominciò a lavorare in Italia nel 1952 scelto dalla Rai per una collaborazione al radiogiornale. Fu proprio lui, qualche anno dopo, a inaugurarne le prime emissioni televisive ufficiali. Lavora ininterrottamente in Rai fino agli anni ottanta, dove per l'innumerevole numero di telequiz presentati durante la carriera, fu soprannominato « Re del quiz ». Tra quelli da lui presentati si possono ricordare Rischiatutto, Scommettiamo? e Lascia o raddoppia?. Negli anni ottanta passò dalla TV di Stato alla TV privata, raggiungendo un'accordo con l'imprenditore Silvio Berlusconi. Nella sua permanenza sulle reti Mediaset ha condotto altri telequiz di successo, come Telemike e Superflash. Durante la lunga carriera ha presentato per 11 volte il Festival di Sanremo. È considerato uno dei padri fondatori della televisione italiana, insieme a Corrado, Enzo Tortora, Pippo Baudo e Raimondo Vianello.