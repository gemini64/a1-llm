Salgemma
Il salgemma, chiamato anche halite, è un minerale formato da cristalli cubici, ma si presenta anche in aggregati granulari e compatti. Può essere incolore o assumere tante tinte (allocromatico): bianco, arancio, giallo, rossastro, blu viola e nero. È di sapore salato e facilmente solubile in acqua fredda.

Caratteristiche


Nome: salgemma
Classe: alogenuri
Composizione chimica: sodio e cloro
Formula chimica: NaCl
Peso specifico (Ps): varia da 2,1 a 2,2
Durezza: 2 ( fa parte dei teneri nella scala di Mohs)
Lucentezza: vitrea
Sfaldabilità: cubica perfetta
Frattura: da irregolare a concoide



Curiosità e cenni storici
Si trova sotto forma di banchi estesi formati dall'evaporazione di acqua salata (antichi laghi salati o mari). Questi banchi si trovano inclusi in rocce di tutte le età geologiche, e il loro spessore varia da poche decine di centimetri a centinaia di metri. Le rocce che lo racchiudono sono impermeabili (argillose) e questo permette la conservazione del minerale, altrimenti diluito dalle acque sotterranee. Ci sono anche giacimenti superficiali, meno importanti e formati dall'evaporazione di laghi salati recenti, dove spesso questo minerale forma una crosta che ricopre le acque salmastre.

Giacimenti principali

Germania
Austria
Polonia
Francia
Russia
USA (Louisiana e Texas)
Italia (Sicilia in provincia di Caltanissetta, provincia di Enna e Petralia) (Toscana, Calabria e in prossimità delle fumarole secche del Vesuvio)