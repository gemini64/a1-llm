I Non ti scordar di me sono piante del genere Myosotis, della famiglia delle Boraginaceae.
Non ti scordar di me

Descrizione
E'una pianta spontanea, cespugliosa, che fiorisce in primavera, ha deliziosi fiorellini azzurri e un'altezza che può andare da 15 cm al massimo 40 cm.
Fiori: sbocciano da aprile a giugno, sono piccoli, generalmente di un azzurro molto vivace e con la parte centrale gialla.
Foglie: sottili e appuntite, lievemente pelose.
La moltiplicazione avviene per seme in estate: nel mese di giugno, sulle piante troviamo dei piccoli bacelli che una volta maturi, rilasciano i semi.
Myosotis scorpioides3 ies

Classificazione

Nome scientifico: Myosotis sylvatica Hoffm
Nome comune: Nontiscordardime o occhi della madonna
Famiglia: Boraginaceae

Distribuzione e habitat

E' un fiore particolarmente diffuso, vive in ambienti temperati, si trova con una certa facilità nei prati, in ambiente montano. Ama luoghi soleggiati.

Uso

Viene usato per abbellire composizioni floreali.

Curiosità

Secondo una leggenda due giovani innamorati stavano  sulle rive del Danubio.  Ad un certo momento lui, mentre stava raccogliendo questo fiore, perse l'equilibrio, cadde in acqua e gridò all'amata il nome di questo fiore, come promessa di amore eterno: da qui l'origine del nome "Non ti scordar di me".
Questo è il fiore ufficiale della Festa dei Nonni.