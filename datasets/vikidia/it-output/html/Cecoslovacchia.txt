La Cecoslovacchia (in ceco ed in slovacco Československo) fu uno stato europeo esistito dal 1918 al 1992.

Storia
Lo Stato Cecoslovacco nacque nel 1918 dalla dissoluzione dell'Impero austro-ungarico, dopo la fine della prima guerra mondiale. Nel 1992 fu decisa la divisione del paese in due entità statali separate che presero il nome di Repubblica Ceca e Slovacchia. Tale divisione divenne effettiva dal gennaio del 1993.

Geografia

Confinava a nord con la Germania Est e con la Polonia, a sud con l'Austria e l'Ungheria, a est con l'Unione Sovietica e ad ovest con la Germania Ovest. Era uno Stato senza sbocco sul mare.

Ordinamento dello stato
La Cecoslovacchia fu uno Stato democratico tra il 1919 ed il 1948 e poi uno Stato socialista che aveva come riferimento politico il Partito Comunista di Cecoslovacchia, con a capo un Presidente.

Bandiera

La bandiera cecoslovacca è la stessa adottata attualmente dalla Repubblica Ceca. Contiene i colori rosso e bianco disposti orizzontalmente, con un triangolo blu sul lato del pennone.

Stemma
Lo stemma della Cecoslovacchia durante il regime comunista (1961-1989) consisteva in un leone rampante bianco su scudo rosso. Dal 1989 al 1992, dopo la caduta del regime, venne provvisoriamente adottato un'altro stemma.

Sport

Calcio
La Nazionale di calcio della Cecoslovacchia fu attiva dal 1920 al 1994, restando attiva anche dopo la separazione statale. La nascita delle Nazionali di Repubblica Ceca e Slovacchia avvenne dopo i mondiali del 1994. Vinse il Campionato europeo del 1976. Disputò inoltre due finali dei mondiali, nel 1934 e nel 1962.