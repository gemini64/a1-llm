La Sicilia  è una regione italiana a statuto speciale.
Essa è la regione più vasta d'Italia.

Storia
La Valle dei Templi ad Agrigento, testimonianza della dominazione greca sull'isola
Abitata fin dalla preistoria dai Sicani, popolazione  che viveva di pastorizia, la Sicilia fu poi abitata nel XV secolo a.C. dai Siculi, popolo guerriero, che fece trasferire la popolazione sicana nelle zone interne per stabilirsi sulla costa orientale.
Nel 750 a.C. fu colonizzata dai greci, e nei successivi 600 anni vi furono combattute le guerre greco-puniche e romano-puniche.
Dopo la caduta dell'Impero Romano d'Occidente fu soggetta all'invasione da parte di Vandali e Ostrogoti. Dopo le invasioni barbariche divenne territorio arabo e successivamente bizantino. Nel 1130 fu creato, sotto la dominazione normanna, il Regno di Sicilia, che fu governato da Angioini (francesi) e Aragonesi (spagnoli) e successivamente unito all'Italia meridionale sotto il nome di "Regno delle Due Sicilie".
Nel 1860, dopo la spedizione dei Mille condotta da Giuseppe Garibaldi, la Sicilia fu unita al resto d'Italia.
Nel 1946 l'isola divenne una regione a statuto speciale, provvista di un proprio "parlamento" (detto Assemblea Regionale Siciliana).

Geografia fisica
L'Etna
La Sicilia è l'isola più grande del mar Mediterraneo. È affacciata a nord sul mar Tirreno, a nord-est è divisa dal resto dell'Italia dallo stretto di Messina ed è bagnata a est dal mar Ionio, a sud-ovest è divisa dall'Africa dal canale di Sicilia. L'isola ha una forma che ricorda approssimativamente quella di un triangolo i cui vertici sono:

Capo Peloro (o Punta del Faro) a Messina, al vertice nord-orientale
Capo Boeo (o Lilibeo) a Marsala, al vertice nord-occidentale
Capo Passero a Portopalo, al vertice sud-orientale.



Rilievi
Il rilievo montuoso più elevato è l'Etna, alto 3350 metri, che è un vulcano tuttora attivo.
Altri rilievi montuosi sono i Monti Erei, i Monti Iblei, le Madonie, i Monti Nebrodi, i Monti Peloritani e i Monti Sicani.
Oltre all'Etna sono presenti i vulcani Stromboli e Vulcano, situati entrambi sulle Isole Eolie.

Idrografia
Alcune delle isole siciliane, in senso orario: Eolie, Isola dei Conigli, Isole Egadi e Isole Ciclopi
La Sicilia è circondata da diversi arcipelaghi e isole:

Isole Eolie (Alicudi, Filicudi, Salina, Lipari, Vulcano, Panarea, Stromboli, Lisca Bianca, Basiluzzo e Strombolicchio)
Isole Egadi (Favignana, Levanzo, Marettimo, Isola di Maraone, Isola di Formica, Isola Preveto).
Isole Pelagie (Lampedusa, Linosa, Lampione e Isola dei Conigli)
Isola di Pantelleria
Ustica


I principali fiumi siciliani sono l'Imera meridionale (143 km), il Simeto (113 km), il Belice (107 km), il Dittaino (105 km) e il Platani (103 km).

Clima
Il clima della Sicilia è di tipo mediterraneo, con estati calde e inverni miti. Sulla coste, soprattutto quella sud-occidentale, il clima risente maggiormente delle correnti africane e si verificano estati molto calde. Lungo la costa tirrenica, e in generale nelle zone interne, la temperatura è più bassa, gli inverni sono più freddi e la piove più spesso. Sull'Etna il clima è di tipo alpino.

Lingue

Oltre all'italiano, in Sicilia viene parlato la lingua siciliana. Tale lingua varia a seconda dei posti in cui viene parlato, per cui si hanno i seguenti tipi di accenti:

A) Dialetto siciliano occidentale
B) Dialetto siciliano centrale
C) Dialetto siciliano sud-orientale
D) Dialetto siciliano orientale
E) Dialetto messinese
F) Dialetto eoliano
G) Dialetto pantesco.


Sono inoltre presenti minoranze linguistiche, quali l'arbëreshë nel Palermitano, il greco-siculo nel Messinese e il gallo-italico nell'Ennese.

Amministrazione
Il capoluogo di regione della Sicilia è Palermo, che conta circa 650.000 abitanti. La regione è divisa nei seguenti enti istituzionali:



Stemma
Lo stemma della Sicilia è un'emblema della Regione Siciliana.
Raffigura la triscele, un simbolo nazionale dell'isola, creata dalla mitologia fenica prima e dalla mitologia ellenica poi. È chiamata gorgoin, in quanto è la faccia di un mito presente nei libri del poeta ellenico Omero: Gorgone, che sarebbe la strega-maga che viene sconfitta da Ercole.

Galleria
<gallery>
File:Agrigento.jpg|Agrigento
File:Caltanissetta - chiesa di Santa Croce 18.JPG|Caltanissetta
File:Catania overview.jpg|Catania
File:Enna_Pano.jpg|Enna
File:Messina harbour - aerial view.jpg|Messina
File:Palermo02_flickr.jpg|Palermo
File:Veduta_Ragusa_Ibla.jpg|Ragusa
File:SIRACUSA VISTA DALLAEREO CON LETNA SULLO SFONDO.FOTO Di Angelo.jpg|Siracusa
File:Trapani, Sicily.jpg|Trapani
</gallery>





Questa voce è stata eletta Articolo della settimana dal 28 ottobre al 3 novembre 2013