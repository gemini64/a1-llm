Da sinistra: Tullio Solenghi, Massimo Lopez e Anna Marchesini
Il Trio è stato un gruppo comico italiano. Era composto da Massimo Lopez, Anna Marchesini e Tullio Solenghi.

Biografia
Il Trio fu molto popolare in Italia tra gli anni ottanta e gli anni novanta. Esordì in radio nel 1982, per poi esordire anche in televisione nel 1984. Nel corso della sua esistenza, Il Trio ha messo in scena numerosi spettacoli teatrali, ma soprattutto televisivi. Sono stati ospiti per tre edizioni (1986, 1987, 1989) del Festival di Sanremo. Nel 1990 sono protagonisti di una riuscitissima e divertente parodia de I promessi sposi; per il livello di comicità raggiunto e per il gran numero di telespettatori, la parodia è entrata nella storia della televisione. I componenti sciolgono il Trio nel 1995, tuttavia collaborando spesso tra loro nel corso degli anni. Il gruppo comico si ricompone per l'ultima volta nel 2008, in occasione dei 25 anni della sua fondazione per uno spettacolo speciale trasmesso sulla Rai.