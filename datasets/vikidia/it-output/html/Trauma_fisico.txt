Untrauma fisico è una lesione dell'organismo causata dall'azione dannosa e improvvisa, di agenti esterni (incidenti o violenze).
Come esempio di trauma si possono elencare le fratture, il trauma cranico, l'ustione...

Trauma fisici

lussazione:  avviene in seguito a un urto o a un brusco movimento, quindi l'estremità di un osso "va fuori posto", esce cioè dalla sua sede articolare. Alcune lussazioni sono presenti sin dalla nascita.
distorsione:  si ha quando un osso esce dalla sua sede articolare ma poi ritorna spontaneamente nella sua posizione normale, guarisce in pochi giorni.
la frattura: è la rottura di un osso; la parte del corpo colpita si presenta gonfia e deformata e ogni minimo movimento provoca un forte dolore.



Malattie degenerative

l'osteoporosi: è una malattia per cui le ossa perdono i sali di calcio, diventano porose e più fragili e perciò possono fratturarsi con più facilità.
l'artrosi si manifesta in modo progressivo con il passare degli anni, provocando una diminuzione del funzionamento delle varie parti dello scheletro.



La distrofia muscolare
È una malattia ereditaria che colpisce i muscoli scheletrici provocandone la degenerazione e la distruzione. La distrofia è una malattia progressiva che lentamente porta a una paralisi completa.


Disturbi passeggeri

Il torcicollo: è un disturbo fastidioso e doloroso, causato spesso da un'esposizione a correnti d'aria.
La lombaggine: è un disturbo doloroso che colpisce i muscoli della zona lombare.
Lo stiramento: è un allungamento anomalo del muscolo dovuto a uno sforzo eccessivo, che può essere aggravato da una lacerazione del tessuto muscolare e dalla rottura di piccoli vasi sanguigni.




Deformazione della colonna vertebrale

I paramorfismi: sono deformazioni della colonna vertebrale che si formano in seguito a un portamento scorretto. Sono paramorfismi la scoliosi, l'iperlordosi e l'ipercifosi e colpiscono in prevalenza i ragazzi.
Iperlordosi: le vertebre lombari risultano molto curvate in avanti, perciò la schiena presenta una curva all'indietro.