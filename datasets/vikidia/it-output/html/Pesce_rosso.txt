Varietà di Carassio con le pinne allungate
Il pesce rosso, detto anche carassio rosso o ciprino dorato (Carassius auratus) è un pesce d'acqua dolce e un comune animale domestico. Si trova spesso negli acquari, ed è una delle specie allevate con più frequenza, tanto che  ne sono state selezionate molte varietà di colori e forme diverse, e anche da più tempo, perché veniva allevato in Cina già prima dell'anno 1000.
Alcune varietà hanno il ventre rigonfio, altre sviluppano una protuberanza sulla testa, mentre altre ancora possono avere sacche di liquido sotto gli occhi e vengono denominati occhi a bolla. La maggior parte ha le pinne allungate o divise in più lobi. I pesci rossi possono anche non essere rossi, ma bianchi, dorati, color argento, neri e persino bicolori.
Per riprodursi depone le uova.