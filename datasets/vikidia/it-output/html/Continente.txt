Sistemi di suddivisione dei continenti.
I continenti sono le più estese delle ripartizioni delle terre emerse, estensioni vaste completamente circondate dagli oceani. (*)

Storia
La forma attuale delle terre emerse è data dalla frammentazione di un antico supercontinente chiamato Pangea che a sua volta si è formato dall'unione dei frammenti di altri supercontinenti precedenti. Tale teoria è chiamata deriva dei continenti, ed è oggi largamente accettata dalla comunità scientifica. La deriva dei continenti è resa possibile dalla tettonica delle placche.
Per la loro storiografia e in base alle scoperte di nuove terre emerse da parte dell'uomo, alcune regioni vengono così riconosciute: il blocco che costituisce l'Asia, l'Africa e l'Europa viene detto continente antico, mentre l'America viene detta continente nuovo e l'Australia continente nuovissimo. (*)

Sistemi di suddivisione
I continenti vengono suddivisi in ripartizioni politiche, storiche, etimologiche, biologiche e culturali. In un modello a sette continenti usato principalmente nei paesi di cultura inglese e in Cina, questi sono: Europa, Asia, Nord America, Sud America, Africa, Oceania e Antartide. (*)  In Italia vengono comunemente considerati sei continenti: Europa, Asia, America, Africa, Oceania e Antartide. Un altro modello a sei continenti è usato principalmente in Russia e comprende: Eurasia, Nord America, Sud America, Africa, Oceania e Antartide, dove per Eurasia si intendono Asia ed Europa come un unico continente. (*)  In geologia, l'Europa, l'Asia e l'Africa vengono spesso considerati come un unico continente chiamato Eurafrasia. L'Australia sarebbe un continente a sé stante però è solitamente considerata una parte dell'Oceania. Il Sud America e il Nord America sono separati dal canale di Panama né da un punto di vista culturale (dato che il Centro America è più vicino culturalmente al Sud America, ma gran parte del suo territorio è a nord del canale di Panama) né geografico, poiché i continenti vengono separati dagli oceani, ma da un punto di vista biologico, dato che gli esseri viventi sono molto diversi da un continente all'altro.


Altri progetti