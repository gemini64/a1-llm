Il cerio è un elemento chimico della tavola periodica con numero atomico 58. Il suo simbolo è Ce.

Storia
Il cerio venne scoperto nel 1803 in Svezia da Jöns Jacob Berzelius e Wilhelm Hisinger , ed in Germania , scoperto indipendentemente da Martin Heinrich Klaproth. è stato il primo dei Lantanidi ad essere scoperto nel 1803. Il nome cerio venne dato da Berzelius dal nome del pianeta nano Cerere, scoperto due anni prima (1801).

Caratteristiche fisiche
Il cerio è un metallo duttile, malleabile e di colore bianco-argenteo. Si ossida rapidamente quando è esposto all'aria e può essere tagliato facilmente con un coltello. Utilizzato in alcune leghe a base di terre rare, è simile al ferro, ma più morbido, più duttile e più malleabile.
Il cerio

Caratteristiche chimiche
Il cerio è l'ottavo numero atomico e il suo simbolo è il Ce. È composto da tre isotopi stabili e uno radioattivo. È molto reattivo : si appanna rapidamente nel aria. Si dissolve in acidi.

Usi
Il cerio è usato in leghe ferro-alluminio, nell'acciaio inossidabile come agente indurente precipitante, per fare i magneti permanenti
, per produrre i catalizzatori e per lucidare il vetro. è utilizzato anche per le lampade utilizzate nell'industria del cinema. Viene utilizzato per creare composti di vetro, ma anche per creare smalti colorati.

Disponibilità
Fra gli elementi delle terre rare, il cerio è l'elemento più abbondante nella crosta terrestre. È contenuto in un certo numero di minerali, i più importanti dei quali sono l'allanite , la monazite , la bastnasite, l'hydroxylbastnasite, il rhabdophane e la synchysite.

Precauzioni
Il cerio, come tutte le terre rare, è moderatamente tossico. È un forte riducente e si incendia spontaneamente all'aria se riscaldato fino a 65–80 °C. Il cerio può reagire con lo zinco in modo esplosivo e la sua reazione con il bismuto e l'antimonio è molto esotermica. I fumi esalanti da incendi di cerio sono tossici. Non si deve usare acqua per spegnere incendi di cerio, perché dalla reazione chimica fra cerio e acqua si sprigiona idrogeno, che è altamente infiammabile. Lavoratori esposti al cerio hanno accusato prurito, sensibilità al calore e lesioni cutanee; animali cui sono state iniettate forti dosi di cerio sono morti per collasso cardiovascolare.
L'ossido di cerio è un potente ossidante ad alte temperature e reagisce con materiale organico combustibile. Anche se il cerio in sé non è radioattivo, il cerio commercialmente disponibile può contenere tracce di torio, che invece lo è. Il cerio non svolge alcun ruolo biologico noto negli organismi viventi.

Curiosità
Può essere trovato nelle case in apparecchiature quali televisori a colori, lampade fluorescenti .
Il cerio è  pericoloso sul luogo di lavoro, dato che polvere e gas possono essere inalati con l'aria.
Al cerio è dedicato uno dei racconti del libro il sistema periodico di Primo Levi.