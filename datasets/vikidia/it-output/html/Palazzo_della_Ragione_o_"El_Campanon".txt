Il Palazzo della Ragione, situato nel cuore del paese, domina la piazzetta Pio XII insieme alla Basilica Cattedrale.
Un tempo residenza municipale, risale al XIII secolo, presenta un portico a cinque arcate sovrastato da vari stemmi: San Michele patrono del paese, le chiavi dello Stato della Chiesa e lo stemma dei Brancaleoni, sotto la cui signoria fu edificato. È affiancato da una torre civica denominata "El Campanon" che è diventata il simbolo del paese e il nome del giornale locale.