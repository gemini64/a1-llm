I mitocondri sono degli organelli cellulari di forma generalmente allungata presenti in tutti gli eucarioti. Sono dotati di un DNA, il DNA mitocondriale.



A cosa servono

I mitocondri sono considerati la centrale energetica della cellula.
Al loro interno avviene la respirazione cellulare con cui sono in grado di produrre grandi quantità di energia sotto forma di molecole di ATP.
Assieme ai cloroplasti i mitocondri sono gli unici organelli cellulari che contengono un proprio genoma (tipo di procariotico) e si riproducono all'interno della cellula in modo indipendente.

Origine

I mitocondri sono nati  circa 1,5 miliardi di anni fa in seguito all'unione avvenuta tra i patogeni (microrganismi) delle cellule eucariote e  alcune delle cellule procariote in grado di utilizzare ossigeno.

Struttura del mitocondrio

Il mitocondrio è un piccolo organo cellulare di forma allungata, simile ad un fagiolo.
È costruito da due membrane indipendenti e molto specializzate. Tra le due membrane si crea uno spazio chiamato spazio intermembrana. la membrana esterna è di forma regolare ed è quella che ricopre il mitocondrio, la membrana interna è invece di forma irregolare e ha tante pieghe chiamate creste che aumentano la superficie della membrana. La membrana interna contiene la matrice mitocondriale,  è formata da una soluzione densa e ricca di molecole. Nella matrice sono contenuti gli enzimi coinvolti nei processi metabolici del mitocondrio (ciclo di krebs e Beta-ossidazione) e i loro substrati energetici, le molecole di DNA mitocondriale, i ribosomi e granuli contenenti ioni calcio o altre molecole.
La composizione delle due membrane mitocondriali è molto diversa:
la membrana esterna è composta dal 50% da lipidi e dal 50% di proteine
la membrana mitocondriale interna ha un contenuto minore di lipidi ( 20% ) e più elevato di proteine ( 80% ) rispetto alla membrana esterna.


Funzioni dei mitocondri

Le principali funzioni dei mitocondri riguardano il metabolismo delle sostanze energetiche e la produzione di energia durante la respirazione cellulare.
Altre funzioni dei mitocondri non legate alla produzione di energia sono:

produzione di calore ( termogenesi )
sintesi del gruppo eme e dei centri ferro-zolfo
allungamento degli acidi grassi
produzione di radicali liberi
ossidazione dell'adrenalina
coinvolgimento nei processi di apoptosi ( morte cellulare programmata )
omeostasi e riserva di molecole e ioni