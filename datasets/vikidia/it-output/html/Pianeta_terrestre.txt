I pianeti terrestri del sistema solare: (da sinistra) Mercurio, Venere, Terra e Marte
Un pianeta terrestre, chiamato anche pianeta roccioso, è un pianeta composto per lo più di roccia e metalli. Questo tipo di pianeti risultano di dimensioni inferiori rispetto ai pianeti giganti gassosi. Nel nostro sistema solare sono presenti quattro pianeti di questo tipo: Mercurio, Venere, Terra e Marte. Sono generalmente composti da un nucleo ferroso, da un mantello di silicati e da una crosta.