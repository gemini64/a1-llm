Il ponte Metauro è un ponte sito a Sant'Angelo in Vado, in provincia di Pesaro e Urbino. È l'ingresso  principale di Sant'Angelo in Vado per chi arriva da Urbania.
Realizzato per attraversare il fiume Metauro e collegare la campagna al paese, è oggi ubicato dentro l'abitato per via della espansione registrata negli
anni. Il ponte, abbattuto  da un bombardamento durante la seconda guerra mondiale, è stato ricostruito nel 1995, purtroppo senza l'antica porta d'ingresso alla città distrutta anch'essa nella stessa circostanza.