Gianni Infantino è un dirigente sportivo italiano naturalizzato svizzero. Dal febbraio del 2016 è presidente della FIFA.

Biografia

Possiede la doppia cittadinanza italiana e svizzera, in quanto nato in Svizzera ma da genitori italiani. Il padre è originario di Reggio Calabria, mentre la madre è originaria della provincia di Brescia. Nel 2000 inizia a lavorare per la UEFA, di cui diviene segretario nel 2009. Il 26 ottobre 2015 entra in corsa per diventare presidente della FIFA. Il 26 febbraio 2016 viene eletto presidente della FIFA per un triennio.