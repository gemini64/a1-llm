La repubblica semipresidenziale è una forma di governo appartenente alle forme della democrazia rappresentativa. In questo contesto il governo si trova a dipendere dalla fiducia di due organi, il Presidente della Repubblica e il Parlamento (*) . Il Primo Ministro viene perciò nominato dal Presidente, ma necessita, insieme al resto del suo esecutivo,    della fiducia parlamentare.
Per sistema semipresidenziale si intende un sistema nel quale:

il Presidente della Repubblica è eletto direttamente dal popolo e ha poteri propri;
il Primo Ministro e il suo Governo sono responsabili davanti al Parlamento (*) .



Descrizione
Questa forma di governo è generalmente caratterizzata dai seguenti punti (*) :

l'elezione del Presidente della Repubblica avviene con voto popolare distinto da quello del parlamento;
il Presidente della Repubblica ha propri poteri che può esercitare;
il potere esecutivo è condiviso con il Primo Ministro e il Governo, che però può essere scelto ed eventualmente revocato dal Presidente della Repubblica;
il Primo Ministro ed il Governo  sono espressione della maggioranza parlamentare e possono essere sfiduciati dal Parlamento.