Henry Cavendish  è stato un chimico e fisico inglese noto per aver scoperto l'atomo di idrogeno.

Biografia
Henry Cavendish è nato il 10 ottobre 1731 da una famiglia aristocratica, studia matematica e fisica a Cambridge. Membro effettivo della Royal Society e consigliere del British Museum, gode di un'ottima posizione sociale.
Nel 1775 progetta l'esperimento Schiehallion per tentare una misurazione della densità della Terra. In chimica si interessa allo studio dei gas, isola l'idrogeno, e fa un'analisi precisa dell'aria e la sintesi dell'acqua (1784). In fisica misura la costante di gravitazione universale, deducendo la densità media della Terra (1798) e può essere considerato il fondatore dell'elettrostatica.
Cavendish era noto per la sua natura riservata e il suo carattere estremamente timido. Conduceva da solo le sue ricerche e si racconta che quando un giorno una cameriera entrò per errore nella sua stanza, egli rimase così sconvolto da quella inaspettata presenza da licenziarla in tronco. In seguito fece costruire dei soppalchi per andare da una stanza all'altra della casa senza essere visto. Alcuni storici ritengono che avesse la sindrome di Asperger, ma non tutti gli studiosi concordano con tale diagnosi.
Morì a Londra nel 1810
Al suo nome è stato intitolato un celebre laboratorio di fisica, fondato nel 1870 all'università di Cambridge.