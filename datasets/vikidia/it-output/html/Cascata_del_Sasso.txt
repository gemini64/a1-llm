La Cascata del Sasso è situata a due passi dal paese di Sant'Angelo in Vado in zona Ca' Maspino.
Costituisce uno scenario di sicura e grande suggestione. Da un'altezza di dodici metri e mezzo, le acque del Metauro si gettano sugli strati scoscesi di calcare, dando luogo ad una cascata tra le dieci più grandi e belle d'Italia.
Nella riva sinistra si può notare un antico mulino non più funzionante e tutt'attorno una vegetazione davvero particolare. Eccezionale la vista invernale della cascata ghiacciata.