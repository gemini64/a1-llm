La torre degli Asinelli
La torre degli Asinelli è una torre situata nel centro storico della città di Bologna. Assieme alla torre Garisenda è una delle cosiddette due torri di Bologna, simbolo della città.

Storia

È stata costruita tra il 1109 e il 1119. Deve il suo nome alla famiglia a cui se ne attribuisce la costruzione. Il Comune di Bologna ne divenne il proprietario nel XIV secolo.

Descrizione

La torre è pendente, ed ha un'inclinazione di 1,3° rispetto all'asse verticale. È alta circa 97 metri, ed è considerata la torre pendente più alta d'Italia. Al suo interno sono presenti delle scale con 498 gradini.