Ferruccio Valcareggi è stato un allenatore di calcio e calciatore italiano. Da allenatore fu campione d'Europa con la Nazionale italiana nel 1968.

Carriera

Club

Iniziò la carriera nel 1937 con la Triestina. Tra il 1940 e il 1943 militò nella Fiorentina. Giocò poi una stagione nel Milan (allora chiamato Milano), trasferendosi al Bologna fino al 1947, vincendo una Coppa Alta Italia. Nel 1947 ritornò alla Fiorentina, per poi trasferirsi al Vicenza nella stagione seguente. Vestì poi le maglie di Lucchese e Brescia, terminando la carriera nel Piombino dove ricoprì anche il ruolo di allenatore-giocatore.

Allenatore

Allenò il Prato (1955-1959), l'Atalanta (1959-1962 e 1964-1965) e la Fiorentina (1962-1964), prima di diventare commissario tecnico della Nazionale italiana nel 1966, con la quale vinse gli europei di calcio 1968 ed ottenendo il secondo posto ai mondiali di calcio 1970. Dopo la Nazionale allenò il Verona (1975-1978) e la Roma (1978-1979). Tra il 1979 e il 1984 è stato commissario tecnico della Nazionale B. Chiuse la carriera da allenatore nel 1985, allenando nuovamente la Fiorentina.

Statistiche

Presenze e reti