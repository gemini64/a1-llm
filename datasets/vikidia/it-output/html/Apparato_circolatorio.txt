Apparato circolatorio
L'apparato circolatorio ha 5 principali funzioni:

funzione nutritiva: rifornimento e trasporto delle sostanze nutritive e dell'ossigeno
funzione depurativa: raccolta e allontanamento delle sostanze di rifiuto e dell'anidride carbonica delle cellule
funzione di difesa: protezione dell'organismo dalle infezioni attraverso le cellule del sistema di difesa
funzione di controllo: trasporto degli ormoni
funzione termoregolatrice: controllo della temperatura corporea; mantiene la temperatura corporea interna costante di circa 36,5 °C.



Organi

vasi sanguigni
sangue
cuore



Sangue
È un tessuto liquido e vischioso di colore rosso scuro.
Il sangue è formato dal plasma (90% acqua e 10% altri componenti) e da una parte corpuscolata (globuli rossi, globuli bianchi e piastrine) (*) .
Viene prodotto nel midollo osseo a partire dalle cellule staminali.
Il sangue svolge diverse funzioni:

Trasporta l’ossigeno e le sostanze nutritive a tutte le cellule;
Raccoglie dalle cellule le sostanze di scarto e l’anidride carbonica e le trasporta agli organi che le eliminano;
Regola la temperatura corporea;
Aiuta a combattere le infezioni e rimarginare le ferite.


Il sangue è formato da sostanze e cellule diverse:

Il plasma è la parte liquida del sangue ed è fatto soprattutto da acqua e sali minerali;
I globuli rossi sono cellule che trasportano l'ossigeno a tutte le altre cellule del corpo. I globuli rossi contengono l'emoglobina, una sostanza rossa, che “cattura” l'ossigeno;
I globuli bianchi sono cellule che producono gli anticorpi, cioè le sostanze che difendono l'organismo dalle infezioni;
Le piastrine sono frammenti di cellule e hanno il compito di coagulare il sangue, cioè farlo solidificare per bloccare l'uscita del sangue quando c'è una ferita.



I globuli rossi

sono circa 5 milioni in ogni mm3
vivono circa 4 mesi
contengono l'emoglobina, proteina contenente il ferro e responsabile del trasporto di ossigeno-anidride carbonica
sono privi di nucleo





antigene= è una sostanza capace di provocare una reazione di difesa da parte del nostro organismo
anticorpo= proteina coinvolta nella difesa di microrganismi considerati estranei



Chi può donare a chi?



I glubuli bianchi

sono circa 8000 in ogni mm3
vivono da poche ore, a pochi mesi, ad anni
hanno funzione difensiva
sono di tre tipi: granulociti, monociti, lifociti



Le piastrine


sono circa 300 mila in ogni mm3
vivono dai 2 ai 5 giorni
assieme al fibrinogeno, hanno lo scopo di far coagulare il sangue



Vasi sanguigni



Per approfondire vedi la pagina: Vasi sanguigni.


Sono le arterie, i capillari e le vene (*) .
Sono di tre tipi differenti:

Le arterie sono vasi sanguigni molto resistenti ed elastici. Portano il sangue ricco di ossigeno dal cuore alle altre parti del corpo.
Le vene sono vasi sanguigni resistenti, ma meno elastici delle arterie. Le vene riportano il sangue ricco di anidride carbonica dalle cellule al cuore.
I capillari sono vasi sanguigni molto piccoli e collegano arterie e vene. Poiché sono molto sottili, le pareti dei capillari possono essere attraversate da gas e sostanze nutritive. Attraverso i capillari il sangue dà alle cellule l'ossigeno e prende l'anidride carbonica.



Arterie

portano il sangue dal cuore verso la periferia del corpo
trasportano sangue ricco di ossigeno (tranne l'arteria polmonare)


Ci sono molti tipi di arterie:

Arterie carotidi: vanno al capo;
Arterie succlavie: vanno alle braccia;
Arterie coronarie: irrorano il cuore;
Arteria aorta: è l'arteria di maggiore dimensione e si ramifica in arterie più piccole;
Arterie iliache: irrorano il bacino;
Arterie femorali: vanno alle gambe.



Capillari

mettono in comunicazione vene e arterie
sono i più piccoli e i più fini



Vene

trasportano il sangue dalla periferia verso il cuore
trasportano sangue povero di ossigeno (tranne le vene polmonari)



Il cuore



Per approfondire vedi la pagina: Cuore.


Il cuore è uno degli organi più importanti del nostro organismo. È un muscolo involontario e si trova al centro del torace. Si contrae e spinge il sangue in ogni parte del corpo. I battiti sono le contrazioni del cuore, puoi sentirli se metti una mano sul petto o se premi leggermente le dita sul polso. Il cuore è diviso in quatto cavità:

In alto l'atrio destro e l'atrio sinistro;
In basso il ventricolo destro e il ventricolo sinistro.

Ogni atrio comunica con il ventricolo sotto grazie ad una valvola che permette il passaggio del sangue.
È composto da tre tipi di tessuto:

pericardio
miocardio
endocardio


Le arterie che nutrono il cuore si chiamano coronarie; il cuore adulto pesa circa 2,5 hg.
Il setto interventricolare divide interamente il cuore in due parti:

parte sinistra: riceve dai polmoni il sangue ricco di ossigeno e lo pompa verso il resto del corpo
parte destra: riceve il sangue povero di ossigeno e lo manda ai polmoni

Ogni parte è divisa a loro volta in atrio e ventricolo che comunicano tramite delle valvole: valvola tricuspide a destra e valvola mitrale a sinistra.

La circolazione del sangue



Per approfondire vedi la pagina: Circolazione sanguigna.


La circolazione del sangue è formata da:

grande circolazione: cuore-organi-cuore
atrio sinistro
ventricolo sinistro
arteria aorta
capillari arteriosi
capillari venosi
vene cave
atrio destro



piccola circolazione: cuore-polmoni-cuore
atrio destro
ventricolo destro
arterie polmonari
capillari alveolari arteriosi
capillari alveolari venosi
vene polmonari
atrio sinistro