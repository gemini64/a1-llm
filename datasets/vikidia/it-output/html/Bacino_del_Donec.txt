Il Donbass (in russo) o Donbas (in ucraino) è una regione storica dell'Ucraina, il bacino del Donec, cioè il bacino del fiume affluente del Don che scorre in Russia e in Ucraina.
Nel 2014 questo territorio si è dichiarato indipendente dall'Ucraina, indipendenza non riconosciuta né dall'Ucraina né dalle altre nazioni, finché nel febbraio 2022, il presidente russo Vladimir Putin ha riconosciuto la regione come parte del territorio della Russia.

Descrizione
Si trova nell'est dell'Ucraina e si può dividere in Donbass orientale, confinante con la Russia, e in Donbass occidentale, completamente ucraino.
La città principale della regione è Donec'k.

Storia
Alla fine del Seicento vi si sviluppò una città grazie al commercio del sale estratto dai numerosi vicini laghi salati.
Nel 1721 vennero scoperti ricchi giacimenti di carbone nel bacino e questo portò a un grande sviluppo economico che durò dal 19° secolo alla prima età del 20° secolo.
Nella seconda guerra mondiale fu un campo di battaglia tra nazisti e sovietici.
Nell'aprile del 2014 esplose la cosiddetta guerra nel Donbass, quando uomini fedeli alla Russia conquistarono con le armi alcuni palazzi del governo nell'Ucraina dell'est e dichiararono indipendenti la Repubblica Popolare di Donec'k e la Repubblica Popolare di Luhans'k. A maggio i separatisti organizzarono un referendum per confermare l'indipendenza della regione.
In un periodo di particolare tensione nei rapporti con l'Ucraina, nel febbraio 2022, il presidente russo Vladimir Putin ha riconosciuto la regione come parte del territorio della Russia.

Popolazione
Fino al 2005 il Donbass contava circa 7 milioni di abitanti. Alla fine del 2014, dopo lo scoppio della guerra, c'erano più di un milione di sfollati e migliaia di vittime.