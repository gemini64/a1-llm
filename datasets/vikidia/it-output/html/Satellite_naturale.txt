Un satellite naturale  è un corpo celeste che, anziché orbitare attorno ad una stella come fanno i pianeti, orbita attorno ad un altro corpo celeste. I satelliti naturali possono quindi orbitare attorno a pianeti o asteroidi. Oltre a quelli conosciuti del nostro sistema solare, si pensa che ne esistano anche attorno alle orbite di pianeti extrasolari.

Nel sistema solare
Nel sistema solare si conoscono più di centocinquanta satelliti naturali. I giganti gassosi possiedono sistemi con molti satelliti, mentre i pianeti terrestri ne hanno pochi o non ne hanno affatto. Alcuni satelliti superano per dimensioni i pianeti nani, mentre altri superano per dimensioni anche il pianeta Mercurio. Il più grande satellite del sistema solare orbita attorno a Giove, ed è Ganimede. La Luna è il satellite più grande in rapporto alle dimensioni del pianeta attorno al quale orbita, cioè la Terra.