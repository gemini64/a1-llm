Louis Daniel Armstrong, conosciuto semplicemente come Louis Armstrong, noto anche con i soprannomi di Satchmo o Pops, è stato un trombettista e cantante statunitense.

Biografia
Nato nel 1901, Louis Armstrong è uno dei più geniali ed espressivi esponenti del jazz. Si deve a lui l'evoluzione del linguaggio trombettistico, e con lui si afferma il ruolo del solista, che segna il passaggio del jazz dallo stile di New Orleans, dove tutti gli strumenti hanno pari ruolo, e lascia moltissimo spazio all'improvvisazione e alla fantasia personale. Armstrong suona dapprima nelle bande e sui battelli di New Orleans, e durante gli anni venti e trenta è prima a Chicago, poi a New York e infine a Los Angeles, per poi trasferirsi veramente a New York negli anni quaranta dove morirà nel 1971.