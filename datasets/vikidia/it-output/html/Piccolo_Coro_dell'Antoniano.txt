Il logo del coro
Il Piccolo Coro dell'Antoniano è un gruppo di canto corale composto da bambini, creato nel 1963 da Mariele Ventre per accompagnare i piccoli cantanti nelle canzoni dello Zecchino d'Oro. Dopo la scomparsa di Mariele Ventre il coro è stato ribattezzato in Piccolo Coro "Mariele Ventre" dell'Antoniano.

Storia
Nel 1961 lo Zecchino d'Oro si trasferì a Bologna, dove l'insegnamento delle canzoni ai bambini venne affidato a Mariele Ventre. Nel 1963 venne istituito un coro che accompagnasse i bambini partecipanti allo Zecchino d'Oro nell'esecuzione dei brani. La stessa Mariele Ventre ne assunse la direzione. Inizialmente era composto da cinque bambini, che avevano partecipato alle prime edizioni dello Zecchino d'Oro. Negli anni il coro ha preso parte anche ad altri programmi televisivi per bambini. Il coro si è inoltre esibito davanti a Papa Paolo VI, Papa Giovanni Paolo II e Papa Francesco. Dopo la scomparsa di Mariele Ventre nel 1995, il coro venne affidato a Sabrina Simoni. Attualmente il numero dei bambini nel coro viene tenuto intorno alla cinquantina di elementi, di età che varia dai 3 agli 11 anni.

Galleria fotografica
<gallery>File:Mariele Ventre.jpg|Mariele Ventre durante la direzione del coro