Gary Leonard Oldman, conosciuto semplicemente come Gary Oldman, è un attore e produttore cinematografico britannico.

Biografia

Abile nel trasformare sia il suo corpo che il suo accento, dà vita a una vasta serie di personaggi, molti dei quali particolarmente "cattivi". Tra i personaggi da lui interpretati si possono ricordare:  il Conte Dracula in Dracula di Bram Stoker, il compositore tedesco Ludwig van Beethoven in Amata immortale del 1994, il tenente James Gordon in Batman Begins di Christopher Nolan e in Il cavaliere oscuro - Il ritorno. Ha anche recitato nella saga cinematografica di Harry Potter, tratta dagli omonimi romanzi della scrittrice J. K. Rowling, nella quale interpreta Sirius Black, padrino e tutore del protagonista Harry Potter. Nel 2018 è stato premiato con l'Oscar ed il Golden Globe come miglior attore protagonista, per la sua interpretazione di Winston Churchill nel film L'ora più buia.