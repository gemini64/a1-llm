Il Veneto è una regione italiana. Il suo capoluogo è Venezia. Il presidente della regione è Luca Zaia.

Storia
La gondola, Venezia o Gondola in laguna
Abitato già nella preistoria, dapprima insediamento degli Euganei, fu in epoca protostorica occupato dal popolo dei Veneti, secondo la leggenda classica originari della Troade e della Paflagonia in Anatolia. Da insediamenti venetici traggono la loro origine molte importanti città della regione, quali Padova, Concordia, Oderzo.

Geografia


Province
Le sue province sono:

Belluno
Padova
Rovigo
Treviso
Verona
Vicenza



Città metropolitane

Venezia



Confini
Il Veneto si affaccia a est sul Mare Adriatico, a nord confina con l'Austria, a ovest con la Lombardia, a sud con l'Emilia-Romagna e a nord-ovest con il Trentino-Alto Adige.

Geografia fisica

Morfologia
Il Veneto è la più ricca di pianure tra le regioni italiane. Poche colline, tra cui i Monti Euganei, mentre circa un quarto del territorio è montuoso: le Alpi e le Dolomiti si estendono su tutta la parte settentrionale e raggiungono un'altezza massima di 3343 (Marmolada).
Ci sono numerosi fiumi che scorrono in Veneto: il Po ne segna il confine meridionale, l'Adige ed il Brenta entrano in Veneto, poco prima di raggiungere la pianura, mentre il Piave è il principale fiume che scorre in Veneto.
In Veneto entra anche la parte più orientale del grande lago di Garda.

Clima
In Veneto c'è l'aria fredda delle Dolomiti all'aria mite delle coste Adriatiche, il clima Veneto è di tipo Sub-Continentale,
Tra le zone climatiche principali troviamo: la regione alpina, caratterizzata da estati fresche e temperature rigide in inverno con frequenti nevicate, la fascia collinare e parte di quella pianeggiante dove il clima è più mite.

Fauna e flora
Le Dolomiti sono popolate da rarissimi esemplari di flora Alpina: achillea delle dolomiti, saponaria nana. A queste seguono i gruppi montuosi delle prealpi: i cui versanti sono coperti da estesi boschi di conifere e di faggi. Più in basso si estende la foresta Somadida in cui prevalgono gli abeti rossi e bianchi. La fauna è altrettanto diversificata, comprendendo specie tipicamente montane: camosci, caprioli, marmotte, daini, tassi, martore, faine ed anche, rarissime, le puzzole.

Turismo
Il Veneto è la regione più visitata d'Italia grazie alla grande città galleggiante, Venezia.

Economia

Settore primario
Lo sviluppo dell'agricoltura si basa sulla meccanizzazione che ha permesso di ottenere con minor costi alte produzioni di cereali, foraggio e barbabietole da zucchero. Nelle aree collinari si è estesa la viticoltura. Si producono vini pregiati come il Bardolino, il Valpolicella, il Soave, il Prosecco di Conegliano. Mele, pere, pesche e ciliegie sono prodotte un po' ovunque. Molto diffuso è l'allevamento di bovini, suini e pollame. Molto sviluppata redditizia è la pesca e l'acquacoltura di anguille e orate.

Settore secondario
Il Veneto è la regione italiana con la percentuale più elevata di occupati nell'industria. All'industria di più antica tradizione, laniera e petrolchimica, si sono aggiunte centinaia di piccole e medie imprese familiari. Alcune di queste hanno avuto uno sviluppo sorprendente come la Benetton e la Luxottica. Importanti sono anche l'industria dolciaria, quella della concia e quella del mobile.
Ci sono fabbriche tessili nel settore alimentare e in quello della produzione di occhialeria. Ci sono anche imprese della lavorazione dell'oro a Vicenza o del vetro a murano.

Settore terziario
Il turismo costituisce una delle più importanti voci dell' economia regionale. Infatti, il Veneto, regione che si estende dalle Alpi al mare, oltre a quello paesaggistico naturale può vantare un patrimonio artistico eccezionale: 2000 ville patrizie e Venezia, considerata una delle più belle città del mondo.

Stemma
È costituito dalla rappresentazione del territorio regionale con il mare, la pianura e i monti. In primo piano è raffigurato il leone di San Marco.

Feste tradizionali
Carnevale di Venezia
Tra le feste tradizionali del Veneto troviamo: il carnevale di Venezia. La regata storica si svolge la prima domenica di settembre a Venezia. La festa del redentore si svolge la terza domenica di luglio a Venezia.

Beni protetti dall'UNESCO
Tra i beni protetti dall'UNESCO, nel 1987 è stata inserita Venezia, grande città del Veneto, Vicenza, iscritta nel 1994 e Verona inscritta nel 2000.Le Dolomiti sono Patrimonio dell'UNESCO per eccellenza. Solo gli occhi possono raccontare quello che andremo a vedere: il Lago di Carezza, in cui si specchiano le guglie del Catinaccio; la Val di Fassa con Canazei, il Passo Pordoi, Arabba e Cortina d'Ampezzo, mondana ed elegante. Si scende poi fino alla laguna veneta, con Venezia e Piazza San Marco. Le ville palladiane sono un insieme di ville venete (del territorio della Repubblica di Venezia), concentrate per la maggior parte nella provincia di Vicenza. 24 ville Palladiane sono state inserite nei beni protetti dall'UNESCO nel tra il 1994 e il 1996.

Cucina
I piatti tipici del veneto sono:

Baccala alla vicentina.
Polenta rossa,profumata dal gusto particolare, ottenuta con il mais marano
Polenta bianca,polenta dal colore bianco ottenuta con il Mais Biancoperla.
Bigoi all'ragù d'anatra,pasta fatta in casa.
Radicchio Rosso di Treviso e di Castelfranco
Asparago bianco di Bassano del Grappa.
Formaggio Asiago
Formaggio Piave



Sport
Diverse sono le società venete che eccellono in campo sportivo.

Calcio
Nel calcio a rappresentare il Veneto nei campionati di vertice ci sono il ChievoVerona e l'Hellas Verona (1 scudetto) in quello maschile e Verona in quella femminile.

Pallavolo
Nella pallavolo a rappresentare il Veneto nei campionati di vertice ci sono Padova e Verona nel campionato maschile e Conegliano e Vicenza in quello femminile.

Rugby
Nel rugby a rappresentare il Veneto ci sono Treviso, Padova e Rovigo.