San Siro è uno dei più grandi quartieri di Milano, realizzato tra il 1935 e il 1947. Esso fa parte della periferia occidentale della città e del Municipio 7. Confina a Nord con Lampugnano e  QT8, a Est con l'ex Fiera e ad Ovest con Trenno; il confine a Sud è costituito da via Novara e via Rembrandt.

Storia
San Siro fino agli inizi del 1900  era un piccolo villaggio agricolo sulle rive del fiume Olona, il cui centro era vicino a  piazzale Lotto; oggi non rimane quasi nulla di questo passato: le uniche importanti testimonianze sono “L’ABSIDE” dell'antica chiesa di San Siro alla Vepra (affluente dell'Olona), che dette appunto il nome al villaggio e che era stata fondata oltre mille anni fa.

Struttura
Sul piano urbanistico il quartiere è molto diverso: alterna ampie aree verdi ad altre completamente cementificate, strade di varie categorie, villette a condomini, abitazioni popolari a palazzi e ville di prestigio. La maggior parte delle costruzioni risale all'ultimo mezzo secolo. Particolarmente importante per il quartiere popolare di San Siro,é il "quadrilatero", delimitato dalle vie Civitali, Ricciarelli, Dolci, Albertinelli e Paravia, con il suo "centro" in piazzale Selinunte.
Ideato negli anni '30 (quando le prime palazzine vennero costruite), è di proprietà di Aler Milano salvo alcuni appartamenti venduti a privati a partire dagli anni '90 del XX Secolo.
Dal 2014, l'emergenza casa ha portato San Siro sulle prime pagine della cronaca nazionale. Nel quartiere, che la stampa ha spesso paragonato alle “banlieues francesi”, i problemi sociali sono diventati violenti episodi di protesta contro le azioni di sgombero e il racket che controlla parte delle case popolari gestite dell’azienda lombarda edilizia residenziale.

Popolazione
Il quartiere è composto da una popolazione di circa 13.000 abitanti, la cui provenienza è disomogenea: molti gli stranieri, arrivano principalmente dal Nord Africa (Egitto, Marocco), ma anche da Yemen, Perù e Filippine.
Le anime di San Siro sono due: quella popolare, con le case  adiacenti a piazzale Selinunte e quella borghese, con residenze circondate dal verde. La prima è composta da numerosi abitanti di origine straniera, spesso proprietari di negozi di commercio etnico, da persone in condizioni di fragilità. La zona più nord, invece, è stata pensata e costruita sul modello della “città giardino” con ville, ampi spazi verdi, un’offerta rivolta a fasce sociali medio-alte.

Luoghi di interesse
A San Siro si trovano lo stadio "Giuseppe Meazza", struttura con più funzioni e campo da gioco di  Milan e Inter.
Considerato uno dei simboli per eccellenza della città di Milano, nonché uno dei più celebri impianti al mondo, lo Stadio San Siro si è conquistato l’appellativo “La Scala del Calcio”, per il suo prestigio e l’importanza degli eventi che accoglie, non soltanto a livello sportivo. Oltre ad ospitare le partite casalinghe di Milan e Inter, San Siro è stato, sin dagli anni Settanta, teatro di grandi concerti, accogliendo i più importanti artisti italiani e internazionali.

Scena musicale
Negli ultimi anni, si è sviluppata una certa passione per la cultura Hip Hop tra i giovani, come forma di liberazione da certe situazioni.
Neima Ezza, nome d’arte di Amine Ezzaroui, è un giovane diciannovenne nato in Marocco, ma cresciuto a Milano, nella zona delle case popolari di San Siro e Baggio. Ha una sorella minore disabile e nella vita si è sempre dato da fare, tra scuola, lavoro e musica.
Rondodasosa, o Rondo da Sosa, nome d’arte di Mattia Barbieri, è nato a Milano il 29 aprile 2002. La sua storia è particolarmente complicata. Stando a quanto affermato nel suo primo album, è cresciuto senza una figura paterna, ma non sappiamo se per lutto o altri motivi.
Vale Pain è il nome d’arte del classe 2002 Valerio Paini; da qui Vale (rio) Pain (i). Attualmente è uno dei maggiori esponenti della crew “drill” milanese Real Music 4E e futura promessa del rap italiano.
Aziz Kheimiri, questo il vero nome di Keta, è nato a Milano nel 2001, ma non conosciamo la sua data di nascita precisa. Si appassiona ben presto al mondo della musica rap e alla cultura hip hop, e muove già nel 2019 i primi passi in questo mondo.