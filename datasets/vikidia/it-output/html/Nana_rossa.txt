Rappresentazione artistica di una nana rossa
Una nana rossa è un tipo di stella di sequenza principale, classificata in base alla sua luminosità. È la tipologia di stella più diffusa nell'Universo.

Descrizione
Le nane rosse sono di piccole dimensioni, con una massa generalmente compresa tra 0,4 e 0,08 masse solari. Sono stelle più fredde e meno luminose rispetto al Sole. La durata del ciclo vitale delle nane rosse è di gran lunga superiore a quello di tutte le altre tipologie di stelle conosciute, poiché fondono più lentamente l'idrogeno contenuto nel loro nucleo. Le nane rosse sono povere di metalli. Non sono facilmente osservabili a causa della loro scarsa luminosità, tanto da non essere visibili ad occhio nudo. In tempi recenti sono stati scoperti diversi pianeti extrasolari in orbita attorno a delle nane rosse, alcuni dei quali rocciosi e collocati in una zona detta abitabile, ma con massa superiore a quella terrestre, classificati quindi come Super Terre. L'abitabilità dei sistemi delle nane rosse è tutt'oggi oggetto di dibattito. La stella più vicina al nostro sistema solare, chiamata Proxima Centauri, è una nana rossa.