Dian Fossey è stata una è stata una zoologa statunitense. Dedicò gran parte della sua vita all'osservazione e allo studio dei gorilla. La sua attività fu svolta prevalentemente sulle montagne e nelle foreste del Ruanda, nel Volcanoes National Park. Il suo lavoro è stato spesso paragonato a quello che fece Jane Goodall studiando gli scimpanzé.

Biografia
Dian Fossey nacque il 16 gennaio 1932 a San Francisco, California.
Dian si iscrisse alla facoltà di veterinaria all'Università della California, Davis.
Successivamente si trasferì al San Jose State College (attualmente San Jose State University) per studiare terapia occupazionale, dopo aver avuto problemi con materie quali chimica e fisica. Nel 1954 si è laureata. Dopo ulteriori specializzazioni, Dian si trasferì nel Kentucky, dove divenne direttore del dipartimento di terapia occupazionale al Kosair Crippled Children Hospital di Louisville. In quegli stessi anni divenne cattolica.