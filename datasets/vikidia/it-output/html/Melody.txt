Melody è un libro per ragazzi scritto da Sharon M. Draper nel 2017 (il titolo originale è (Draper_novel) Out of my mind) e pubblicato in Italia da Feltrinelli.

Storia
Il libro racconta in prima persona la vita, i pensieri e le sensazioni di Melody Brooks, bambina affetta da paralisi cerebrale sin dalla nascita, e del suo faticoso percorso verso l'inclusione.

Trama
Melody è una ragazzina che, a causa di un grave danno cerebrale, è incapace di muovere braccia e gambe e di parlare. Nonostante le difficoltà, i suoi genitori fanno di tutto per lei e cercano di garantirle la migliore assistenza possibile. Melody passa gran parte del suo tempo a guardare i programmi televisivi che diventano il suo mezzo principale di apprendimento e di evasione dalla dura realtà. Nessuno è consapevole della sua intelligenza e lei sente un bisogno impellente di comunicare con gli altri, così, un giorno, trova navigando in Internet un dispositivo chiamato “Medi-Talker” che le consente di dare voce ai suoi pensieri. Quando inizia la scuola Melody, grazie al Medi-Talker, si fa nuovi amici, ma le difficoltà non mancano: all’inizio fa fatica ad essere ammessa ad una classe regolare (era stata assegnata ad una sezione per alunni diversamente abili); poi deve superare i pregiudizi dei compagni di classe, dei loro genitori e anche di molti insegnanti, che la considerano solo una poverina da compatire o un peso; infine anche quando vince una gara a quiz i compagni di squadra la deludono ritirando il premio senza di lei. In quel periodo la sua sorellina, Penny, ha un grave infortunio che fa molto preoccupare Melody.
Alla fine, per fortuna, Penny si riprende e i suoi amici si scusano per averla ignorata.

Citazioni



«Non posso parlare. Non posso camminare. Non posso mangiare né andare in bagno da sola. E’ una bella sfiga.»   (Melody)
«Ho sempre voluto dire al papà che mi piace quando mi da i baci con la sua barba ispida e a mamma che mi piace il profumo dei suoi lunghi capelli quando si è appena fatta la doccia.»   (Melody)



Tematiche

Inclusione
Diversità
Scuola e formazione
Famiglia



Premi e riconoscimenti

2016 - Premio Andersen Italia (Vincitore)