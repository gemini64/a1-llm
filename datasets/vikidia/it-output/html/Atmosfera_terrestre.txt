La Luna offuscata dall'atmosfera terrestre.
L'atmosfera terrestre è un involucro di gas che riveste il pianeta Terra.

Strati
Gli strati dell'atmosfera terrestre
È suddivisa in più strati, chiamati sfere, che dal basso in ordine di altezza sono: troposfera, stratosfera, mesosfera, termosfera ed esosfera.

Troposfera
È lo strato più basso in cui si verificano quasi tutti i fenomeni meteorologici. Contiene l'80% della massa gassosa totale del pianeta e il 99% del vapore acqueo. Ai poli è spessa mediamente 8 km, mentre all'equatore il suo spessore è di 20 km. Lo strato è riscaldato dal calore del pianeta. Tutte le forme di vita della Terra vivono in essa.

Stratosfera
È lo strato atmosferico che si trova al di sopra della troposfera ed arriva ad un'altezza di 50–60 km. Nella stratosfera è presente uno strato di Ozono, che assorbe la maggior parte delle radiazioni solari ultraviolette altrimenti dannose per ogni forma di vita. Esistono ancora alcuni rari fenomeni meteorologici e certi particolari tipi di nubi.

Mesosfera
Questa zona va dai 50 ai 90 km di quota. In questo strato hanno origine le stelle cadenti, piccoli meteoriti che di solito non riescono a raggiungere la superficie terrestre e bruciano prima di raggiungere la Terra. Nella mesosfera l'aria è talmente rarefatta che non oppone una resistenza al moto dei corpi, per questo motivo la mesosfera viene considerata il confine con lo spazio interplanetario.

Termosfera
Questa zona va dai 95 km ai 500 km circa di quota. La termosfera è posta come limite convenzionale tra voli aeronautici e voli astronautici.

Esosfera
È la parte più esterna dell'atmosfera. Si trova a circa 2,000-2,500 km sopra la superficie terrestre.  L'esosfera e di conseguenza l'atmosfera terrestre, termina quando la densità dei suoi gas è uguale a quella dello spazio interstellare.

Composizione
L'atmosfera terrestre è composta da:

Azoto per il 78,084%;
ossigeno per il 20,946%;
argon per lo 0,934%;
anidride carbonica per lo 0,0391%
e da altri gas in quantità minori, quali: neon, elio, metano, kripton, idrogeno e xeno.