Tiziano Vecellio, conosciuto semplicemente come Tiziano, (nato secondo alcune fonti nel 1480 o nel 1485) è stato un pittore italiano, cittadino della Repubblica di Venezia.

Biografia

Artista innovatore, fu uno dei pochi pittori italiani titolari di una vera e propria azienda, imprenditore della bottega oltre che della sua personale produzione, direttamente a contatto con i potenti dell'epoca, suoi maggiori clienti. Usò la forza espressiva del colore materico e poi, entrando nella piena maturità, diventò più sensibile agli effetti della luce.