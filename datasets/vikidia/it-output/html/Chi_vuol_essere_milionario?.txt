Chi vuol essere milionario? è stato un programma televisivo a premi andato in onda su Canale 5 dal 2000 al 2011,  per un totale di 12 edizioni. La conduzione del programma è stata sempre affidata a Gerry Scotti. È la versione italiana del telequiz inglese "Who Wants To Be a Millionaire?", trasmesso in moltissimi altri paesi del mondo.

Formula del gioco
Il gioco era composto da 15 domande di cultura generale, con valore crescente di difficoltà e quindi di vincita in denaro. Ad ogni domanda venivano suggerite al concorrente quattro risposte possibili, delle quali tre sbagliate ed una giusta. Ai concorrenti veniva lasciata la facoltà di abbandonare il gioco senza finire il percorso delle 15 domande, ritirando il premio in denaro corrispondente alla domanda a cui erano arrivati a giocare. Durante il percorso i concorrenti potevano usufruire di aiuti, come ad esempio una telefonata a casa o il ridurre i suggerimenti di una risposta da quattro a due.


Esempio di una domanda di "Chi vuol essere milionario?", con le quattro opzioni di risposta