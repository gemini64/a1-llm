Rappresentazione artistica di un pianeta interstellare.
Un pianeta interstellare, talvolta chiamato anche pianeta orfano, è un pianeta che non è legato gravitazionalmente ad una stella e che dunque si muove nello spazio interstellare, indipendente da qualsiasi sistema planetario.

Descrizione
Sono oggetti celesti ancora poco conosciuti. Secondo la maggior parte delle teorie si tratterebbe di pianeti che un tempo orbitavano attorno a delle stelle, ma che poi sarebbero stati espulsi dal proprio sistema per motivi ancora non chiari ed in fase di studio.