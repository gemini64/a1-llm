La Giornata dei calzini spaiati (*)  (in inglese: odd socks day) è una ricorrenza che valorizza la diversità (*)  e ricorre, nel nostro calendario, il primo venerdì del mese di febbraio, di ogni anno.
In Garzanti Linguistica la diversità (*)  viene definita come “l’essere diverso: diversità di gusti, di forma e di colore”. Si può essere diversi dal punto di vista fisico, per motivi di religione, cultura e razza; a scuola, soprattutto, per come si studia, nel modo di scrivere e per il tempo di cui si ha bisogno, per come si pensa e nei gusti. La diversità può essere vissuta in modo negativo come una malattia, un contrasto, un motivo per entrare in conflitto o come qualcosa da temere e che va allontanato, isolato. Invece, nell’ottica positiva promossa da questa giornata, la diversità diventa un valore perché sono le differenze che rendono la persona unica e insostituibile.

Storia

L’iniziativa nasce e si sviluppa a Terzo di Aquilea, in provincia di Udine, grazie a Sabrina Flapp, un’insegnante di scuola primaria che ebbe l’idea di valorizzare la diversità attraverso il simbolo dei calzini spaiati, facendo indossare ai bambini calzini diversi il primo venerdì del mese di febbraio. Successivamente, grazie a Internet e ai social, questa iniziativa ha avuto una grande e rapida visibilità e diffusione, in molte altre scuole italiane. Attualmente, in Italia, la giornata è celebrata oltre che dalle scuole di diverso ordine e grado, anche da molte associazioni, con i seguenti obiettivi: inclusione, prevenzione e contrasto all’isolamento, all’emarginazione, al bullismo e alla violenza in genere. La ricorrenza cade il primo venerdì del mese di febbraio, per evitare che un’eventuale data fissa possa coincidere, periodicamente, con il sabato o la domenica, impedendo così ai bambini di celebrarla nelle scuole (*) .

Significato e logo

L’idea di partenza è stata quella di far indossare ai bambini dei calzini spaiati, diversi, che sono diventati il simbolo e la metafora dell’inclusione (*) . I calzini sono differenti nelle forme, nei materiali e nei colori e più sono in contrasto tra loro, più risultano complementari e si valorizzano a vicenda come nell'immagine che si ispira alla teoria dei colori di Johannes Ytten. Secondo la ruota di colori di Itten, i colori complementari, cioè quelli che si trovano all’opposto della ruota (per esempio il giallo e il viola, l’arancione e il blu, il rosso e il verde), sono la scelta migliore da abbinare. “Questo perché creano un forte contrasto e fanno risaltare maggiormente ciascun colore, rendendo la combinazione più luminosa e vivace” (*) .

Attività

Le attività che vengono proposte in occasione di questa ricorrenza, possono essere di tipo educativo-didattico, per promuovere l’inclusione nelle scuole, oppure consistere in giochi di vario genere differenziati in base all’età dei bambini/ragazzi. La giornata ha ispirato la scrittura di alcune poesie, filastrocche, racconti e canzoni. Sono stati anche prodotti alcuni video che descrivono l’origine della giornata e il messaggio che vuole comunicare (*) .

Nel mondo

La giornata dei calzini spaiati viene festeggiata nel mondo in giorni diversi, in base al Paese/Nazione. In alcuni Paesi come l’Inghilterra, l’espressione “giornata dei calzini spaiati” viene associata alla Sindrome di down e alla prevenzione del bullismo. In inglese, giornata dei calzini spaiati si può dire “rock your socks”. “odd socks day” e “mismatched socks day”. Anche in altri paesi come la Spagna, la stessa giornata viene festeggiata usando l’espressione spagnola “dia de las medias locas” e con riferimento particolare alla Sindrome di Down. In questi casi, la giornata ricorre il 21 marzo di ogni anno, perché le persone con sindrome di down hanno tre copie del loro 21° cromosoma.