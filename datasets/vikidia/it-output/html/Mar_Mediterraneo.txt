18px|bussola Disambiguazione – Se cercavi altri significati del termine, oppure cercavi un'altra persona, vedi la pagina Mediterraneo
mar Mediterraneo
Il mar Mediterraneo è un mare compreso tra i continenti di Africa, Asia e Europa, collegato all'oceano Atlantico attraverso lo stretto di Gibilterra e al mar Rosso tramite il Canale di Suez.

Geografia fisica
Questo mare è diviso in due regioni, il Mediterraneo occidentale e il Mediterraneo orientale, che si differenziano in base ai fondali, che nella zona orientale sono molto più accidentati, ricchi di dorsali e montagne marine. La sua superficie è di circa 2,51 milioni di km². Nel Mediterraneo sfociano diversi fiumi, tra cui il più grande è il Nilo.

Mari interni
Il mare di Alborán
Sono numerosi i mari interni che fanno parte del bacino del Mediterraneo. Tra le coste italiane e quelle della penisola balcanica troviamo il mare Adriatico, mentre più a sud è situato il mar Ionio, che bagna anche le coste della Grecia, a sua volta bagnata anche dal mar Egeo. Nella parte occidentale troviamo il mar Tirreno, che bagna le coste italiane ad est, e le coste di tre isole tra le principali del Mediterraneo: Corsica, Sardegna e Sicilia. Più a nord si trova il mar Ligure, che bagna le coste italiane e francesi. La porzione di Mediterraneo posta tra la Spagna a nord e le isole Baleari a sud, è detta mare delle Baleari. La porzione più occidentale del Mediterraneo, compresa fra la Spagna a nord e il Marocco a sud e delimitata a ovest dallo stretto di Gibilterra, è chiamata mare di Alborán. La porzione più orientale del Mediterraneo è chiamata mar di Levante, delimitata a nord dalla Turchia, ad est da Siria, Libano, Israele e Palestina (Striscia di Gaza), a sud dall'Egitto e ad ovest dal Mar Egeo.

Storia
Antica cartina del 1582 del bacino del Mediterraneo
Il Mediterraneo è considerato come la culla di alcune tra le più antiche civiltà della storia, tra le quali la Civiltà micenea, la Civiltà nuragica, la Civiltà egizia, la Grecia antica, gli Etruschi e la Civiltà romana. Fu anche la zona in cui si formarono alcuni tra i più grandi e duraturi imperi della storia, come ad esempio l'Impero romano o l'Impero ottomano. Nell'Ottocento, la costruzione del canale di Suez rese possibile il collegamento del Mediterraneo con l'oceano Indiano tramite il mar Rosso.

Stati bagnati dal mar Mediterraneo



Dipendenze ed exclavi
Sono di seguito elencate le terre che non sono Stati sovrani, ma dipendenze o exclavi di altri Stati.

Gibilterra (Regno Unito)
Akrotiri e Dhekelia (Regno Unito)
Ceuta (Spagna)
Melilla (Spagna)
Striscia di Gaza (Palestina)


Territori contesi o parzialmente riconosciuti

Cipro del Nord



Flora e fauna
Questo mare è abbastanza ricco di forme di vita, alcune molto rare come la Foca Monaca, altre comuni come alcune piante, tra cui la posidonia. In genere i pesci che vivono in questo mare hanno dimensioni inferiori di quelli tipici degli oceani.