Ilse Weber, nata come Ilse Herlinger, è stata una scrittrice, poetessa e compositrice ebrea, conosciuta per aver scritto libri per bambini e per aver composto poesie e canzoni durante la prigionia in un campo di concentramento.
Scrisse in tedesco, in particolare favole, opere teatrali e poesie per bambini ebrei. (*)  (*)  (*)  È particolarmente nota per le canzoni scritte durante la prigionia nel ghetto di Terezín (Theresienstadt). (*)  Fu deportata di sua volontà nel campo di concentramento di Auschwitz con i bambini di Terezín e uccisa nelle camere a gas, insieme a suo figlio Tommy.

Biografia
Weber nacque a Witkowitz (*)  e imparò a cantare e suonare la chitarra, il liuto, il mandolino e la balalaika, ma non pensò mai di fare la musicista da grande.


Scrittura
Raggiunse una certa notorietà con le sue opere per bambini. I suoi primi romanzi, risalenti al 1925, furono raccolti in "La corsa dei monopattini e altre storie" (Das Trittrollerwettrennen und andere Erzählungen) nel 1930.
Il suo libro più famoso fu "Mendel Rosenbusch: storie per bambini ebrei" del 1929. Il personaggio del titolo, un uomo anziano e gentile, riceve misteriosamente una moneta magica che gli permette di diventare invisibile a suo piacimento. Usa questo potere per compiere buone azioni anonime per i suoi vicini.
Nel 1930 sposò Willi Weber, ne prese il cognome e si trasferì a Praga, dove scrisse per giornali per bambini e lavorò per la radio ceca, per la quale leggeva alcune sue opere.

Olocausto e composizione musicale
Dopo l'occupazione nazista della Cecoslovacchia nel 1939, Weber raccontò nelle lettere con la sua amica di penna svedese Lilian (*)  la situazione difficile della sua regione occupata dai nazisti, con la mancanza di solidarietà da parte della popolazione non-ebraica e i dubbi se scappare o meno dal Paese. (*)  I Weber riuscirono a portare in salvo il loro figlio maggiore Hanuš in Svezia su un Kindertransport, prima di essere confinati nel ghetto di Terezín. Il ragazzo fu affidato all'amica di sua madre che era la figlia di un diplomatico svedese.

I Weber arrivarono al campo di concentramento di Theresienstadt l'8 febbraio 1942. (*)  I membri della famiglia furono presto divisi in tre diverse caserme per uomini, donne e bambini. Ilse Weber fu impiegata come infermiera notturna nell'infermeria pediatrica del luogo, facendo tutto il possibile per i piccoli pazienti senza l'aiuto di medicine (che erano vietate ai prigionieri ebrei). Scrisse circa 60 poesie durante la sua prigionia e ne mise in musica molte, utilizzando melodie e immagini apparentemente semplici per descrivere l'orrore di ciò che la circondava. Le sue canzoni erano rivolte ai bambini (p.e. per farli addormentare), ma si diffusero anche tra gli adulti. Nelle sue performance si accompagnava alla chitarra.
Quando suo marito fu deportato al campo di concentramento di Auschwitz nell'ottobre del 1944, Ilse Weber si offrì volontaria per unirsi a lui con il figlio Tommy (*)  Si narra che il figlio e altri bambini intonarono la sua "Ninna nanna" prima di andare incontro alla morte.

Eredità
Willi Weber sopravvisse alla moglie e al figlio per 30 anni. Fu in grado di salvare i testi dei suoi componimenti dopo averli nascosti in una buca a Terezín, prima di essere deportato verso Auschwitz.
Il figlio Hanuš, sopravvissuto in Svezia alla guerra, vive a Stoccolma in pensione. Suo figlio Tommy, nato nel 1977, prende il nome dal fratello minore, assassinato con la madre ad Auschwitz. È l'autore di un libro sulla sua vita, "Ilse: una storia d'amore senza un lieto fine".
Le poesie di Weber composte a Theresienstadt sarebbero state raccolte solo nel 1991. Nel 2008 è stata pubblicata una raccolta di sue lettere e poesie intitolata Quando finirà la sofferenza? (Wann wohl das Leid ein Ende hat). Le sue canzoni sono state registrate di frequente, in particolare la "Ninna nanna" (Wiegala).
Grazie al lavoro di Francesco Lotoro, una paziente di Theresienstadt, Aviva Bar-On, ha permesso di ricostruire la musica di alcuni componimenti di Weber. (*)