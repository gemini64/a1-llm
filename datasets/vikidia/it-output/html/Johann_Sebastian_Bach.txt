Johann Sebastian Bach è stato un compositore e musicista tedesco del barocco.

Biografia
Johann Sebastian Bach nasce a Eisenach, in Germania, nel 1685, in una famiglia di musicisti: nell'arco di due secoli infatti (dal XVI al XVIII) si susseguono ben sette generazioni di musicisti tra maestri di cappella, organisti e compositori. La sua formazione musicale inizia presso la scuola di Eisenach; poi, morti i genitori, si trasferisce a Ohrdurf presso il fratello maggiore, ottimo organista. Qui prosegue brillantemente gli studi, sia presso la scuola di latino (una sorta di liceo) della città sia a casa, sotto la guida del fratello. A 15 anni si trasferisce a Lüneburg, dove due anni dopo ottiene il prestigioso diploma della Scuola di San Michele. Nel 1703, a soli 18 anni, ottiene il suo primo importante lavoro come organista. Nel corso della sua vita assume numerosi incarichi in diverse città della Germania, ma i periodi più lunghi e significativi sono quelli trascossi a Weimar, Köthen e Lipsia. Si sposa due volte: con la cugina Maria Barbara nel 1707 e, rimasto vedovo, con la cantante Anna Magdalena Wilcka nel 1721. Tra i suoi figli, tre diventano musicisti di rilievo e il loro nome si trova nelle enciclopedie accanto a quello del padre. Bach muore a Lipsia, quasi cieco, nel 1750.