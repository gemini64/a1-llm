L'elezione del Presidente del Senato della Repubblica del 2018 per la XVIII legislatura in Italia si è svolta dal 23 al 24 marzo.
Il presidente uscente è Pietro Grasso, mentre il presidente provvisorio è stato il senatore a vita Giorgio Napolitano.
La nuova presidente del Senato, eletta al terzo scrutinio, è Maria Elisabetta Alberti Casellati di Forza Italia. È la prima donna a ricoprire la carica di presidente del Senato della Repubblica.