La tristezza è un’emozione negativa che si prova nel momento in cui non si raggiunge uno scopo importante o si perde qualcosa di caro. L’umore precipita, si diventa autocritici, la postura diventa ricurva e il viso assume dei tratti inconfondibili, come fronte corrugata, labbra piegate e sguardo perso nel vuoto.
Spesso la tristezza è accompagnata da lamentele, crisi di pianto, mancanza di appetito e stanchezza e desiderio di stare da soli per pensare e ripensare all’accaduto. Spesso è uno stato emotivo passeggero e l’intensità varia da persona a persona.