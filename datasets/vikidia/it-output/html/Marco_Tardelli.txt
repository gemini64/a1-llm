Marco Tardelli è un allenatore di calcio ed ex calciatore italiano di ruolo difensore o centrocampista, campione del mondo con la Nazionale nel 1982.

Carriera

Club

La sua carriera professionistica inizia nel 1972 con il Pisa. Dopo una stagione nel Como, nel 1975 viene acquistato dalla Juventus, squadra nella quale gioca per 10 anni vincendo 5 scudetti, 2 Coppe Italia, una Coppa UEFA, una Coppa delle Coppe, una Supercoppa UEFA ed una Coppa dei Campioni. Nel 1985 si trasferisce all'Inter, giocandovi per due stagioni prima di trasferirsi in Svizzera con il San Gallo, dove chiuderà la carriera.

Nazionale

Conta 81 presenze e 6 reti in Nazionale. Prende parte a tre edizioni dei mondiali (1978, 1982, 1986), vincendo l'edizione del 1982 giocata in Spagna, dove segnò una rete nella finalissima contro la Germania Ovest.

Allenatore

Ha allenato la Nazionale Under-16 tra il 1988 e il 1990, diventando poi il vice-allenatore della Nazionale Under-21 fino al 1993. Tra il 1993 e il 1995 ha allenato il Como ed il Cesena. Nella stagione 1996-97 è il vice-allenatore della Nazionale maggiore, divenendo poi commissario tecnico della Nazionale Under-21, con la quale vince il campionato d'Europa di categoria nel 2000. Nella stagione 2000-2001 ha allenato l'Inter. Nella stagione 2002-2003 ha allenato il Bari, per poi diventare commissario tecnico della Nazionale egiziana. Dopo una parentesi sulla panchina dell'Arezzo nel 2005, diventa vice-allenatore della Nazionale irlandese, al fianco di Giovanni Trapattoni fino al 2013.

Statistiche

Presenze e reti