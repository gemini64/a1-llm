Milano (Milan in lombardo) è una città del nord dell'Italia. È la seconda città del paese in numero di abitanti. La città è il capoluogo della città metropolitana di Milano e della regione Lombardia.

Storia
Milano venne fondata dai Celti, ma poi espansa dai Romani, che la chiamarono Mediolanum. Dopo il crollo dell'Impero Milano divenne una città longobarda, per poi diventare di cultura latina ma legata al Sacro Romano Impero.
Intorno agli anni 1165 Milano viene saccheggiata dall'imperatore Federico Barbarossa, evento che portò alla Battaglia di Legnano e all'autonomia legislativa e giudiziaria della Lombardia. All'epoca venne istituito il primo consiglio comunale, la credenza di Sant'Ambrogio.
Nel 1300 divenne la capitale del Ducato di Milano e dopo il 1800 divenne una delle due capitali del Regno Lombardo-Veneto, anche se già da anni era governata dall'Impero austriaco e, prima, dall'Impero spagnolo.
Nel 1848 i milanesi, guidati da Carlo Cattaneo, si ribellarono all'Austria, chiedendo la creazione di un'Italia federale, e il governatore austriaco a Milano, Josef Radetzky, scelse di ritirarsi per non dover uccidere il proprio popolo, giurando comunque di ritornare. Con l'arrivo delle truppe del Regno di Sardegna, non voluto da Cattaneo che riteneva i Savoia "arretrati e antidemocratici", gli austriaci tornarono nella città.
Circa 10 anni dopo i piemontesi conquistarono Milano, cosa che provavano a fare dal XVI secolo, e nel 1861 venne proclamata l'Unità d'Italia.

Quartieri
La zona più elegante e lussuosa è il Quartiere Quadronno, considerata "la contrada" più antica della città, è caratterizzato dalla presenza di edifici iconici delle Archistar italiane degli anni '50 espressioni del razionalismo italiano e del movimento MAC (Movimento Arte Concreta) che rendono tutto la zona un vero museo diffuso a cielo aperto. Il Quartiere Quadronno risulta infatti uno dei quartieri più cari al metro quadro (*)  e più ricchi d'Italia (*)  ed è tra i più lussuosi di tutta Europa.
La zona di Milano Sud è l'area in maggiore sviluppo della città, oggi divenuta molto trendy, caratterizzata dalla presenza della Fondazione Prada, che ha creato un nuovo centro di Milano per la moda di lusso per gli addetti ai lavori, con le sedi mondiali e italiane di Moncler, Prada, Louis Vuitton, Bottega Veneta, Jil Sander, Renzo Rosso e altri. La zona di Milano Sud ospita anche il Distretto Universitario Campus Bocconi, caratterizzato da Viale Bligny dove sorge e dal vicino quartiere Porta Romana, area nota per i numerosi ristoranti tra i più caratteristici della città e LGBT friendly. Sempre a Milano Sud, si trova il Quartiere Corvetto, di interesse per la nascita di tantissime gallerie nascoste di arte contemporanea e di atelier di pittori d'avanguardia, oltre che del locale Plastic, frequentato in passato da Andy Warhol, Schifano, Giorgio Armani e altri.

Geografia
thumb|upright 1.0|Un tram davanti a Santa Maria delle Grazie
Milano è nella Pianura padana, e rappresenta la città più grossa della pianura. A Milano scorrono i fiumi Seveso e il Lambro, oltre al complesso sistema di Navigli.

Economia
Milano è il capoluogo di uno dei Quattro Motori d'Europa, ossia la Lombardia, e ciò la rende una città molto ricca, tanto da esser definita la capitale economica d'Italia.
I settori per cui Milano è più conosciuta nel mondo sono quello del design e della moda, ma comunque molte aziende importanti hanno sede a Milano.
La città metropolitana di Milano ha un residuo fiscale di circa 7700€ a persona, seconda solo alla Provincia di Monza con i suoi 11000€.

Area urbana
L'area urbana di Milano è molto grande, include quasi tutta la Lombardia occidentale, molti comuni di quella orientale, la Provincia di Piacenza, quella di Novara e il VCO.
L'area metropolitana fa parte della cosiddetta "blue banana", area dell'Unione Europea più densamente popolata, ed è molto vicina a quella di Torino.

Cultura

Bandiera e stemma

Ufficialmente la bandiera di Milano è una croce rossa su sfondo bianco, che divenne bandiera di molti altri comuni del Nord Italia per via del fatto che era la città più importante della Lega Lombarda.
Viene usato molto spesso come simbolo di Milano El Bisson, detto anche La Bissa, ossia la Biscia stemma dei Visconti e, in generale, del Ducato di Milano.

Inno
Milano non ha un inno ufficiale, ma il ruolo di canzone che rappresenta Milano è svolto dalla canzone popolare in lombardo Oh mia bella Madoninna, ossia "O mia bella Madonnina".

Siti UNESCO
L'unico sito UNESCO milanese è Santa Maria delle Grazie, in cui è presente il quadro L'Ultima Cena di Leonardo da Vinci.

Musei
A Milano ci sono molti musei. I più famosi sono il Museo della Scienza e della Tecnologia, la Pinacoteca di Brera, il Museo Civico di Storia Naturale, il Castello Sforzesco, il Museo del 900, il Palazzo Reale, il Planetario e il Mudec.

Religione
Il Patrono di Milano è Sant'Ambrogio. Un altro santo popolare è San Biago, che, secondo la tradizione milanese, proteggerà naso e gola se nel suo giorno si mangerà un pezzetto di panettone.

Lingue
La lingua autoctona di Milano è un dialetto occidentale della Lingua lombarda, ossia il dialetto milanese. Questo dialetto conserva le caratteristiche generali della lingua lombarda, ma le principali differenze rispetto agli altri dialetti sono:

Una maggiore italianizzazione del dialetto
Importanza fondamentale della lunghezza delle vocali per formare i participi


Molti elementi del vecchio milanese oggi si trovano nei dialetti della Provincia di Varese e del Canton Ticino
Oggi, comunque, è molto diffusa la lingua italiana.

Sport

Calcio
Le due squadre calcistiche cittadine sono l'Inter e il Milan, Milan campioni d'Italia  per 18 volte, l'Inter 19 volte campioni d'Italia ed entrambe plurivincitori della UEFA Champions League (tre volte l'Inter e sette volte il Milan).

Pallacanestro
La principale squadra di basket della città è l'Olimpia Milano, campione d'Italia per 27 volte e campione d'Europa per 3 volte.