Cartina del golfo del Messico. In evidenza le maggiori città che si affacciano sul golfo.
Il golfo del Messico è un golfo situato a sud degli Stati Uniti d'America e a nord del Messico. Sul golfo si affaccia anche Cuba, nella sua parte occidentale. Con una superficie di 1,6 milioni km², risulta essere uno dei golfi più grandi del mondo. Con il mar dei Caraibi forma quello che, in oceanografia e geologia, è chiamato Mediterraneo Americano.