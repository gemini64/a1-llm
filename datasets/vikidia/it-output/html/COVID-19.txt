Il COVID-19 è la malattia provocata dal virus Sars-CoV-2 che ha causato la Pandemia di COVID-19 durata dal gennaio del 2020 al maggio del 2023 (*) . I sintomi di COVID-19 possono essere febbre, tosse, raffreddore e, nei casi più gravi, anche polmonite e sindrome respiratoria acuta grave.
Il nome COVID-19 viene da "CO"=corona, "VI"=virus, "D"=disease (malattia in inglese), "19"=2019 ovvero l'anno in cui la malattia è comparsa per la prima volta.

Descrizione
Il SARS-CoV-2 appartiene alla famiglia dei Coronavirus. Il nome indica "Sindrome Respiratoria Acuta Grave-CoronaVirus-2".
Si è creato in alcune specie animali e si trasmette per via aerea.
La malattia è stata diagnosticata per la prima volta in Cina, quando dei pazienti dell’ospedale di Wuhan contrassero una polmonite senza una causa ben chiara.
La presenza del virus è stata annunciata dal Direttore generale dell’OMS Tedros Adhanom Ghebreyesus, l’11 febbraio 2020 (*) .