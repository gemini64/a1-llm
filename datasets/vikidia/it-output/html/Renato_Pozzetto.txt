Renato Pozzetto è un attore, regista e cantante italiano.

Biografia

La sua carriera artistica inizia negli anni sessanta, periodo nel quale fa le sue prime importanti esperienze nell'ambiente del cabaret milanese. Dal 1964 forma un duo comico con Cochi Ponzoni, conosciuto come Cochi e Renato. Il duo di comici riscuote un grande successo, dando vita ad uno stile comico piuttosto originale, incidendo insieme anche diverse canzoni comiche, grazie alla collaborazione con Enzo Jannacci. La loro popolarità cresce velocemente ed in poco tempo arrivano a lavorare in televisione per la Rai. Dalla metà degli anni settanta prosegue la carriera da solo, debuttando come attore cinematografico. Dal 2000 è tornato in coppia con Cochi Ponzoni, con spettacoli televisivi e teatrali.