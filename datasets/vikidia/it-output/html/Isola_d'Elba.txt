Cavo, nell'isola d'Elba.
L'Isola d'Elba è un'isola situata nell'Arcipelago Toscano, tra il mar Ligure a nord, il canale di Piombino a est, il mar Tirreno a sud e il canale di Corsica a ovest. I comuni più importanti dell'isola sono Portoferraio e  Campo nell'Elba. È la terza isola più grande d'Italia, con 223 km² di superficie. Fa parte della provincia di Livorno.

Geografia
L'isola d'Elba, con 223 km², è l'isola più grande dell'arcipelago Toscano e la terza più grande d'Italia. É la porzione più grande del tratto di territorio di terra emersa che collegava la penisola italiana alla Corsica. Il suo territorio è diviso in tre fasce principali:

A ovest si estende una parte montuosa dell'isola, qua si trovano diverse cime tra le più alte, come il monte Capanna, cioè il più alto dell'isola e dell'intera provincia di Livorno, e si trova anche il bacino più esteso, la valle di Pomonte, dove si sviluppa Campo nell'Elba.
Al centro si estende una fascia pianeggiante, anche se interrotta da alcuni bassorilievi come calcarei di Monte Orello, Colle Reciso, Monte Petriciaio, e sono presenti alcuni golfi con la sabbia fine come quelli di Campo, Procchio, Biodola e Lacona.
A est si trova la parte più antica dell'isola, formatasi circa 400 milioni di anni fa, tuttora è principalmente collinare, e le rocce sono di tipo calcareo e scistose, nel centro si trovano alcune colline come Cima del Monte e il Monte Arco; a sud Monte Calamita e Poggio Turco e a nord si trovano alcuni rilievi come il Monte Giove, Monte Serra e il Monte Capannello, in alcune di queste colline, una volta si estraeva il ferro.

Nell'isola i fiumi sono a carattere torrentizio, cioè che appena poco dopo che nascono dalla foce, sfociano nel mare, infatti pochissimi fiumi  dell'isola superano i 3 km di lunghezza, motivo per cui il più lungo misura solo 6,5 km ed è Fosso di San Francesco, seguito dal fosso Barione di 5,1 km e dal Fosso di Redinoce, che misura 2 km circa.
Il clima dell'isola è principalmente mediterraneo fatta eccezione del monte Capanna, dove gli inverni possono essere molto freddi, e anche nevosi. Il vento più frequente è molto umido, e può essere anche molto veloce, ad esempio, nel gennaio 2016, nel monte perone, si sono raggiunti i 136 km/h. Si possono anche verificare delle trombe marine. Alluvioni sono già successe, e sono state molto distruttive, tra queste ci sono quelle nel 1899, e nel 1901, e nel 2002, dove sono stati colpiti i comuni di Marciana, Marciana Marina e Campo nell'Elba, e quella nel 2011, che colpì il territorio di Campo dell'Elba.