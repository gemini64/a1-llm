Francisco José de Goya y Lucientes, nome completo di Francisco Goya, è stato un pittore ed incisore spagnolo, considerato uno dei maggiori artisti del Settecento e dell’Ottocento. Le sue opere più famose nascono dagli sconvolgimenti sociali e tecnologici del suo tempo che influenzarono poi gli artisti successivi.

Biografia
Goya nasce nel 1746 a Fuendetodos, vicino a Saragozza, in una famiglia aragonese appartenente alla borghesia locale: il padre José Goya è un maestro doratore, la madre Gracia è una hidalga, erede di una famiglia di piccoli proprietari terrieri di provincia.
La sua carriera di artista comincia nel 1763 quando si associa allo studio madrileno dei fratelli pittori Francisco e Ramón Bayeu y Subias a cui resta molto legato. Nel 1773 infatti sposa la loro sorella, Josefa, che ebbe da lui ben venti gravidanze, solo uno dei loro figli, tuttavia, raggiunge l’età adulta.
Nel 1792 dopo un viaggio in Andalusia Goya si ammala gravemente. Si salva miracolosamente ma perde del tutto l’udito. Da questo momento in poi le sue opere si fanno molto più cupe, come nel caso de Los caprichos (1797), tra cui è celebre l’opera "Il sonno della ragione genera mostri".
Quando ha ormai più di settanta anni, Francisco Goya decide di ritirarsi definitivamente dalla vita di corte e acquista una casa in campagna, conosciuta come “la quinta del sordo”. Lontano da tutti, l’artista dà sfogo ai suoi demoni, affrescando le pareti dell’abitazione con quelli che sono passati alla storia come “Las Pinturas Negras”, tra cui spicca l’opera “Saturno che divora i suoi figli”.
Nel 1824, ormai vecchio, Goya va in esilio in Francia, nella città di Bordeaux, in compagnia della sua amante Leocadia Weiss e di sua figlia; lì rimase fino alla morte, nel 1828.

Galleria
<gallery>
File:El Quitasol.jpg|Il parasole (1777)
File:La muerte del picador.jpg|La morte del picador (1793)
File:Goya Alba1.jpg|Ritratto della duchessa de Alba (1795)
File:Francisco de Goya y Lucientes 054.jpg|La famiglia di Carlo IV di Spagna (1800)
File:El Tres de Mayo, by Francisco de Goya, from Prado in Google Earth.jpg|Il 3 maggio 1808 (1814)
File:Goya MilkMaid.jpg|La lattaia di Bordeaux (1827/1828)
</gallery>

Opere

Don Manuel Osorio de Zuniga
Il parasole
Ferdinando Guillemardet
La Maya desnuda
Señora Sabasa Garcia
La giunta dei filippini
Le majas al balcone
Miracolo del santo
Il colosso
Le fucilazioni del 3 maggio
Il sabba delle streghe
Il pallone aerostatico
La lattaia di Bordeaux
La famiglia reale
Il funerale della sardina
Il sonno della ragione genera mostri