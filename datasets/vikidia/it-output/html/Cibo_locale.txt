Per cibo locale si intende un prodotto coltivato entro un territorio circoscritto. Se un prodotto agroalimentare o a base di carne deve viaggiare da una regione all’altra o da uno Stato all’altro, non è più un prodotto locale. Un modo per assicurarsi che un prodotto sia locale è quello di acquistarlo direttamente presso il luogo di produzione, o poterne verificare la catena di distribuzione. Un cibo prodotto all’estero ma confezionato in Italia non è un cibo locale. Ad esempio una carne che proviene da allevamenti esteri, anche se macinata in Italia, non può essere definita prodotto locale.
I cibi locali sono più freschi perché non sono stati trasportati per lunghi percorsi fino ai rivenditori, perdendo così parte dei loro nutrienti, come le vitamine. Essendo più freschi sono anche più sani e con un sapore più buono.  Per essere sicuri di acquistare cibi locali è importante leggere bene ciò che è riportato sull’etichetta.

Valore
I cibi locali sono importanti per la sostenibilità perché permettono un minore inquinamento grazie ai trasporti di ridotta distanza. Inoltre permettono di valorizzare le catene di produzione locali e le specificità agroalimentari di un determinato territorio.

Tutela
La tutela della qualità delle produzioni alimentari è per l’Italia uno dei principali obiettivi della politica agroalimentare .

Legislazione

Legislazione  internazionale
Il regolamento UE 1151/2012 valorizza e tutela i prodotti riconoscibili per caratteristiche specifiche e per una determinata provenienza geografica .

Legislazione italiana
La legge 30/2022 valorizza le piccole produzioni locali, fondandosi su quattro principi tra cui il principio della localizzazione: la possibilità di commercializzare, in ambito locale, i prodotti che derivano esclusivamente dalla propria produzione primaria.