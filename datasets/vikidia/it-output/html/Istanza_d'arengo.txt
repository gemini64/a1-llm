Voce principale: Istituzioni di San Marino.




L'Istanza d'arengo è uno dei tre istituti di democrazia diretta della Repubblica di San Marino, esso consente ai cittadini di presentare richieste di pubblico interesse la prima domenica dopo il 1º ottobre e la prima domenica dopo il 1º aprile.
Entro un mese la Reggenza deve decidere l'ammissibilità delle richieste alla discussione nel Consiglio Grande e Generale.
L'istituto è molto utilizzato dai sammarinesi, e permette spesso di stimolare l'interessamento a problemi particolarmente sentiti dai cittadini.