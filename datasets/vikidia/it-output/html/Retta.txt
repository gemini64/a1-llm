retta
La retta fa parte degli enti fondamentali della geometria, in particolare è il secondo ente fondamentale della geometria. La retta è un insieme infinito di punti allineati che non ha né inizio, né fine e si indica con la lettera minuscola dell’alfabeto italiano.

Caratteristiche
Ha una sola dimensione, la lunghezza, che si misura con: il righello, la squadra, il metro, la rotella metrica.

Classificazione

Perpendicolari: sono due rette che quando si incontrano formano quattro angoli di 90°.
Parallele: sono due rette che non si incontrano mai, hanno sempre la stessa distanza.
Incidenti: sono due rette che si incontrano in un punto, il punto di incidenza.



La semiretta
La semiretta è un insieme di punti allineati che ha un inizio (origine) ma non ha una fine.
Ha una sola dimensione, la lunghezza. Si indica con la lettera minuscola dell’alfabeto italiano.

Gli assiomi della retta

Un assioma è un’affermazione vera perché è evidente (che si vede).
Ci sono molti assiomi, suddivisi in due gruppi:
relazioni tra punti e rette

per due punti passa una sola retta;
per tre punti allineati passa una sola retta;
per tre punti non allineati passano tre rette che congiungono i punti due a due;
per un punto passano infinite rette;


relazioni tra rette, piani e punti

per tre punti allineati e per una retta passano infiniti piani.



L'asse del segmento

L’asse del segmento è la retta che passa per il punto medio del segmento in modo perpendicolare.
Tutti i punti dell’asse del segmento sono equidistanti dagli estremi del segmento.

Retta e circonferenza
Esistono molti tipi di retta in relazione con una circonferenza:

retta tangente ad una circonferenza
retta secante ad una circonferenza
retta esterna ad una circonferenza



Retta tangente a una circonferenza
retta tangente
Una retta si dice tangente a una circonferenza quando la circonferenza e la retta hanno un punto in comune e quando la distanza retta-centro della circonferenza è uguale al raggio . (*)  Nel linguaggio della matematica, sapendo che la circonferenza è c, la retta è r il punto di intersezione è P e il segno di appartenenza è ∈, questa definizione è: P ∈ c, r. La retta tangente è perpendicolare al raggio che cade nel punto di intersezione circonferenza-retta.

Retta secante a una circonferenza

Una retta si dice secante, dal greco secare (tagliare), se ha 2 punti in comune con la circonferenza. Le rette secanti possono essere usate per approssimare le tangenti alla curva.

Retta esterna a una circonferenza

Una retta si dice esterna a una circonferenza quando la sua distanza dal centro è maggiore di quella del diametro e non si ha nessun punto in comune fra retta e circonferenza.