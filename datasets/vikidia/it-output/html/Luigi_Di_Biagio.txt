Luigi Di Biagio è un allenatore di calcio ed ex calciatore italiano di ruolo centrocampista. È stato commissario tecnico della Nazionale Under-21. Da febbraio a maggio del 2018 è stato commissario tecnico provvisorio della Nazionale maggiore.

Carriera

Club
È cresciuto nel settore giovanile della Lazio, con cui debutta in Serie A nella stagione 1988-89. Tra il 1989 ed il 1992 gioca nel Monza, dapprima in Serie B e poi in Serie C1. Dal 1992 passa al Foggia, con cui disputa tre stagioni in Serie A. Tra il 1996 ed il 1999 gioca nella Roma, per poi trasferirsi all'Inter, dove giocherà fino al 2003. Dal 2003 al 2006 veste la maglia del Brescia. Nel 2007 gioca l'ultima stagione della sua carriera nell'Ascoli.

Nazionale
Conta 31 presenze e 2 reti con la Nazionale italiana. Ha preso parte a due campionati mondiali (1998-2002) e ad un campionato europeo (2000).

Allenatore
È stato commissario tecnico della Nazionale italiana Under-20 tra il 2011 ed il 2013. Nel luglio del 2013 diventa commissario tecnico della Nazionale italiana Under-21. Nel febbraio del 2018 assume ad interim l'incarico di commissario tecnico della nazionale maggiore, a seguito dell'esonero di Gian Piero Ventura. Dal maggio del 2018 al giugno del 2019 torna ad essere C.T. della Nazionale Under-21. Nel 2020 ha allenato la SPAL.

Statistiche

Presenze e reti