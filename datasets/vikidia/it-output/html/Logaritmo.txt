I logaritmi sono funzioni matematiche che − solitamente − si studiano a partire dal terzo anno delle scuole superiori. Essi sono le funzioni inverse degli esponenziali e sono molto utilizzati per rappresentare, sia in grafici, sia in scale numeriche, grandezze fisiche che hanno valori molti piccoli e molto grandi.

Proprietà matematiche
Grafico del logaritmo in base 2
I logaritmi hanno proprietà molto interessanti. In matematica si scrive: y = \log_a(x) − ovvero la variabile yè il logaritmo, in base adi x − e, da questo punto ci riferiremo a loro così.Innanzitutto è interessante osservare l'andamento della funziona stessa, come mostrato in figura.
Indipendentemente dalla sua base, si verifica quanto segue:

\log_a {a} = 1
\log_a 1 = 0


Pertanto, tutti i logaritmi, quando passano per le coordinate (1,~0).
Ma l'aspetto più interessante è quando, nel suo argomento, compaiono moltiplicazioni o divisioni.

Moltiplicazione, divisione, elevamento a potenza e radice
Una delle più importanti proprietà dei logaritmi è che il logaritmo della moltiplicazione di due numeri è la somma dei logaritmi dei due numeri stessi:

\log_a (x \cdot y) = \log_a x + \log_a y .


Viceversa, il logaritmo della divisione di due numeri è la sottrazione dei logaritmi dei due numeri stessi:

\log_a \frac{x}{y} = \log_a x - \log_a y .


Se applichiamo più volte la regola della moltiplicazione, con uno stesso numero, otteniamo:

\log_a (x \cdot x \cdot x \cdot ~_\dots \cdot x) = \log_a x^k = k \cdot \log_a x .Il regolo calcolatore


Infine si ha:

\log_a\sqrt[k]{x} = \frac{1}{k}\log_a(x),
\log_a {\frac{1}{x}} = -\log_a x.



Applicazioni

Il regolo calcolatore
Un regolo calcolatore
Il poter trasformare moltiplicazioni e divisioni in somme e sottrazioni ha semplificato notevolmente i calcoli, soprattutto quando questi venivano fatti a mente e... senza nessuna calcolatrice. Quello che si vede in fotografia è un regolo calcolatore, molto utilizzato in ambito finanziario (per il calcolo delle percentuali, per esempio) e anche nei primi viaggi spaziali.
Allineando due numeri (in una scala logaritmica) e osservando dove finisce il cursore, è possibile fare agevolmente somme, divisioni, calcoli di percentuali e altro, con una discreta approssimazione.

La valuta
Banconote di valuta stranieraQuesta proprietà è utilizzata anche nella vita di ogni giorno. Un esempio sono le banconote di qualsiasi valuta, tutte quante vengono emesse in soli tre tagli: 1, 2 e 5 (con i relativi multipli e sottomultipli).
Questo avviene per mantenere i rapporti tra i vari tagli di banconote pressoché identici senza introdurre calcoli complessi. Infatti, se si fosse optato per una progressione in ragione pari a 2, si sarebbero ottenuti tagli di 1, 2, 4, 8, 16 €... ovvero tutti discendenti da con  intero (positivo o nullo), un po' complicato.
Un buon risultato lo si ottiene sostituendo il 4 con il 5. Tra 1 e 2 vi è un raddoppio, tra 2 e 5 un fattore 2,5, mentre tra 5 e 10 di nuovo un raddoppio. A questo punto il ciclo continua con buona pace di venditori e acquirenti che possono fare la spesa senza portarsi appresso un dottorato di ricerca in economia e finanza.
L'esempio non è stato tratto dalla nostra valuta: infatti chi ha girato il mondo vi potrà confermare che non esistono tagli di banconote e monete diverse da 1, 2 e 5 (moltiplicate per 10^n, con n intero).

Le note musicali
Le note musicali e le loro frequenzeUn altro esempio è costituito dalla scala musicale. La musica occidentale è composta di sette note e cinque alterazioni, in tutto 12 semitoni. Il tutto viene suddiviso per ottave, ovvero: a ogni ottava la frequenza raddoppia.
Per dare uniformità ai vari tipi d’intervallo ed eliminare le ambiguità tra tono maggiore, minore o semitono si impone che la frequenza di una nota, rispetto alla successiva, debba variare di un fattore costante, tale che – la variazione complessiva in un'ottava – comporti un raddoppio della frequenza:

\sqrt[12]{2} \simeq 1.0594630943593.


Da qui si ricavano tutte le frequenza dei diversi strumenti musicali, imponendo al La centrale la frequenza di 440 Hz.
Il modo di dire "dare un La", deriva appunto da questo: quando il direttore d'orchestra chiede al primo violino un La a 440 Hz lo fa affinché tutti gli altri strumenti si accordino sulla sua frequenza.