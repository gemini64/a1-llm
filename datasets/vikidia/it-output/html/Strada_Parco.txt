La Strada Parco dal 1929 al 1988 è stata una linea ferroviaria che, fino al 1963, ha collegato il comune di Penne a Pescara. L’idea di raccordare Pescara e Montesilvano tramite una filovia, ovvero un filobus, è nata per smaltire il traffico cittadino. Attualmente termina in prossimità dell’area di risulta, adiacente alla Stazione di Pescara Centrale. Dell’ex tracciato ferroviario è rimasto solo un  casello. Il nome originale della via della Strada Parco è Via Castellamare Adriatico.


Storia
A partire dal 1908 la provincia di Teramo ha lavorato al progetto del tracciato ferroviario fino alla prima guerra mondiale, che ne causò l’improvvisa interruzione. L’opera fu conclusa nel 1929, dal regime fascista. Nel 1929, il 22 settembre, fu inaugurata la tratta ferroviaria che collegava la città di Pescara a Penne, gestita dalla F.E.A. ( Ferrovie Elettriche Abruzzesi). Nel 1943, con la seconda guerra mondiale, furono bombardati i binari e il treno, prima dell’ingresso della galleria “Collatuccio” a Loreto Aprutino. Nel 1955 il tratto ferroviario fu ripristinato. Nel 1963 la motorizzazione di massa dei cittadini, avvenuta negli anni ’60, segnò la fine del treno Pescara-Penne. Fu lasciato in attività il tracciato ferroviario per la percorrenza di altri treni. Nel 1988, il 31 Gennaio, passò l’ultimo treno e la tratta fu chiusa.


Mobilità
La TUA, Trasporto Unico Abruzzese, azienda di trasporto pubblico locale, ha presentato i nuovi 6 filoveicoli che saranno lunghi 18 metri e avranno una capienza massima di 137 passeggeri. I filobus transiteranno lungo il percorso dell’ex tracciato ferroviario che collegherà Pescara a Montesilvano. Il tragitto filoviario è di 8 km e 150 metri e per percorrerlo ci vorranno circa 20 o 25 minuti, dimezzando così i tempi che attualmente occorrono per attraversare i due centri abitati. I sei mezzi filoviari sono costati circa 6 milioni di euro, questa infrastruttura della città di Pescara avrà l’obiettivo sostenibile di consentire ai cittadini di sostituire il mezzo privato con quello pubblico.



Curiosità
Il vero nome della Strada Parco è via Castellammare Adriatico, il soprannome è stato dato dai  pescaresi che considerano questo percorso una zona di ritrovo, verde, ciclabile e pedonale. Dell’ex tracciato è rimasto un casello ferroviario, il 348 582 che si trova all’angolo di Via Toti. Nell’estate 2022, i cittadini hanno usato una parete di questo casello come “muro della gentilezza”, in cui sono stati lasciati vestiti messi a disposizione di chiunque ne avesse bisogno. Lungo il tratto finale del percorso, si segnala la presenza della vecchia scuola media Leopoldo Muzii, prima utilizzata dal Conservatorio di Pescara, oggi in stato di abbandono. Sulla Strada Parco, il mercoledì dalle 7:00 alle 14:00, c’è il mercato in cui si possono fare acquisti di vario tipo, dall’abbigliamento ai prodotti alimentari locali.