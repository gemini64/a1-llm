Astronauti al lavoro nello spazio, all'esterno della Stazione Spaziale Internazionale. Sullo sfondo è visibile la Nuova Zelanda.
Un astronauta o cosmonauta è un essere umano che viaggia nello spazio o che viene trasportato in esso da qualcosa che lo fa.

Cenni storici
Il primo astronauta della storia fu il sovietico Yuri Gagarin, che il 12 aprile del 1961 divenne il primo essere umano in assoluto a orbitare intorno alla Terra a bordo della Vostok 1. La prima donna nello spazio fu la sovietica Valentina Vladimirovna Tereškova, che fu lanciata nello spazio il 16 giugno del 1963 a bordo del Vostok 6. Nell'ottobre del 1968, nell'ambito del Programma Apollo, gli astronauti statunitensi Jim Lovell, Frank Borman e William Alison Anders giunsero per la prima volta nei pressi della Luna nella missione Apollo 8. Il 21 luglio del 1969, gli staunitensi Neil Armstrong e Buzz Aldrin divennero i primi uomini a posare piede sulla Luna, nell'ambito della missione Apollo 11. Il primo astronauta né sovietico né americano fu il cecoslovacco Vladimír Remek, che andò nello spazio nel 1978 sulla Soyuz 28. Il primo astronauta italiano fu Franco Malerba, che andò nello spazio nel 1992 a bordo dello Space Shuttle. La prima donna italiana nello spazio fu Samantha Cristoforetti, lanciata il 22 novembre 2014; Samantha Cristoforetti è anche l'astronauta europeo che ha trascorso più tempo nello spazio in un singolo volo, avendo trascorso 200 giorni sulla Stazione Spaziale Internazionale.