L'Impero mongolo fu fondato da Gengis Khan nel 1206 dopo aver unificato le tribù turco-mongole ed aver compiuto numerose conquiste in Europa orientale e in Asia centrale e settentrionale.

Storia


L'impero sotto Gengis Khan



La storia di quest' impero incominciò all'inizio del'XIII secolo, quando nel 1206, il capoclan mongolo Temujin, che avrebbe assunto il nome di Gengis Khan, unificò sotto la sua guida tutte le tribù mongole di nomadi che vivevano nelle steppe della Siberia sud-orientale. Così, al comando di tutto il suo popolo, Gengis Khan organizzò diversi attacchi che culminarono col superamento della Grande muraglia cinese nel 1213. In due anni i mongoli riuscirono a conquistare la Cina, eccetto la parte meridionale. In seguito Gengis Khan si spinse sempre più a ovest, espandendo ulteriormente i suoi domini con ferocia. Tra il 1219 e il 1221 i Mongoli sconfiggono la dinastia khwarazmian dell'Asia centrale, rivendicandone le terre e le vie commerciali con l'Europa. Così, mentre a sud si dirigeva verso la Persia, a nord Gengis Khan stava avanzando verso la Russia meridionale e la Bulgaria.

L' impero sotto Ogodei

Dopo la morte di Gengis Khan, nel 1227, l'impero venne diviso fra i suoi quattro figli: Ogodei, Joci, Chagatai e Tolui. Il titolo di Gran Khan (cioè imperatore) toccò a Ogodei, che regnò sull'impero mongolo dal 1229 al 1241. Egli completò la conquista della Cina e della Persia e nel 1241 i mongoli giungono in Europa e sconfiggono gli eserciti polacchi, ungheresi e tedeschi. L'invasione però non continuò a causa della morte di Ogodei.

La definitiva spartizione (1259) e la dinastia Yuan


In seguito alla morte del Khan Mongka (che regnò tra il 1251 e il 1259), l'impero mongolo venne definitivamente diviso in quattro parti: Gran Khan (in Cina), Khanato di Persia (in Persia) o Ilkhanato, Khanato Chagatai (in Turkestan) e Khanato dell'Orda d'Oro (in Russia). Ognuno di questi stati aveva il proprio capo di Stato e di governo; in particolare, tra il 1260 e il 1294 regnò in Cina il Khan Kubilay: egli fondò la dinastia Yuan e con lui si verificò un grande sviluppo culturale, segnato anche dalle presenze più frequenti di missionari di missionari e mercanti d'Europa. In questa fase avvengono i viaggi di Marco Polo (1271-1295), di cui resta testimonianza nel libro il Milione.

Fine dell'impero
La dinastia Yuan venne sconfitta nella seconda metà del XIV secolo (1368 circa) da sollevazioni di contadini, spinti dalla fame e dal pesante regime fiscale. Terminò così l'impero mongolo, la seconda entità territoriale piu estesa che la storia dell'umanita abbia mai visto.

Geografia ed Espansione

Fu uno degli imperi più vasti della storia: al culmine della sua estensione era ampio 24 milioni di km²! Nel periodo della sua esistenza si viveva con scambi culturali e di commerci tra l'Occidente, il Medio Oriente e l'Estremo Oriente tra il XIII ed il XIV secolo. In quei tempi influenzarono molto la popolazione e la politica dei due continenti, e diedero il via alla storia moderna di stati come Russia, Turchia, Afghanistan, Cina ed India.



Altri progetti