Bruno Conti è un ex calciatore, dirigente sportivo ed allenatore italiano, campione del mondo con la Nazionale nel 1982.

Carriera

Club
Inizia la sua carriera professionistica nel 1973 con la Roma, con la quale aveva giocato nel settore giovanile, vincendo due scudetti primavera ed una Coppa Italia primavera. Nel 1975 viene ceduto in prestito al Genoa, con cui gioca una stagione prima di rientrare nella Roma, con cui rimarrà per due stagioni. Per la stagione 1978-79 viene nuovamente dato in prestito al Genoa, rientrando alla Roma nel 1979 e restandovi fino al 1991 (anno del suo ritiro), vincendo uno scudetto e cinque Coppe Italia.

Nazionale
Conta 47 presenze e 5 reti in Nazionale. Prende parte a due edizioni dei mondiali di calcio (1982 e 1986), vincendo l'edizione del 1982 giocata in Spagna.

Allenatore
Tra il 1991 ed il 1993 ha allenato gli esordienti ed i giovanissimi della Roma. Nel 2005 è stato allenatore della prima squadra della Roma ad interim, disputando una finale di Coppa Italia.

Dirigente sportivo
Nel 2004 diventa responsabile dell'area tecnica della prima squadra e del settore giovanile della Roma. Successivamente ricopre lo stesso ruolo esclusivamente per il settore giovanile, fino al 2016.

Statistiche

Presenze e reti

Con l'asterisco sono indicate le stagioni in prestito