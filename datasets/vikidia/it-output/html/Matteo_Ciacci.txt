Matteo Ciacci (Borgo Maggiore, 5 maggio 1990) è un politico sammarinese, Capitano Reggente della Serenissima Repubblica di San Marino dal 1° aprile 2018 al 1° ottobre 2018, assieme a Stefano Palmieri. Al momento della sua elezione, è stato il capo di Stato più giovane del mondo.
È stato fondatore del Movimento Civico10 ed è stato suo coordinatore dal 2013 al 2017.
Dal 2016 è membro del Consiglio Grande e Generale nelle liste del Movimento Civico10, del quale è anche capogruppo. È anche membro del Consiglio dei XII.