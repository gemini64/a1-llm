Il Governo Conte I (chiamato informalmente anche Governo giallo-verde, Governo giallo-blu o Governo del Cambiamento) è il 65° governo della Repubblica Italiana, il primo della XVIII legislatura. Questo esecutivo è stato il primo guidato da Giuseppe Conte ed è stato un governo di coalizione poiché si è formato in seguito alle elezioni politiche del 4 marzo 2018 dopo un accordo tra il Movimento 5 Stelle e la Lega.
Il Governo è rimasto in carica dal 1° giugno 2018, giorno in cui il Presidente del Consiglio e i Ministri hanno prestato giuramento al Quirinale, al 5 settembre 2019.
Il Governo ha ottenuto la fiducia al Senato della Repubblica il 5 giugno 2018 con 171 voti favorevoli, 117 contrari e 25 astenuti. (*)  Il 6 giugno 2018 ha ottenuto la fiducia alla Camera dei deputati con 350 voti favorevoli, 236 contrari e 35 astenuti. (*)
Il Governo era composto di un totale di 63 membri di cui, oltre al Presidente del Consiglio, 18 ministri, 5 viceministri e 39 sottosegretari.
Il Governo ha rassegnato le dimissioni il 20 agosto 2019 ed è rimasto in carica per l'ordinaria amministrazione fino al 5 settembre successivo.

Formazione



Per approfondire vedi la pagina: XVIII legislatura della Repubblica Italiana.


Dopo una crisi istituzionale durata quasi tre mesi, per il ruolo di Presidente del Consiglio, Movimento 5 Stelle e Lega hanno indicato Giuseppe Conte. Il Presidente della Repubblica Sergio Mattarella gli ha conferito l'incarico di formare un governo il 23 maggio 2018 e Conte lo ha accettato con riserva. Il successivo 27 maggio, però, Conte ha rimesso il mandato a causa del mancato accordo col Capo di Stato sulla nomina di Paolo Savona al Ministero dell'economia e delle finanze. Il Presidente della Repubblica quindi ha incaricato l'economista Carlo Cottarelli di formare un "governo neutrale" che accompagnasse il Paese ad elezioni anticipate.
Il 31 maggio, essendosi nuovamente create le condizioni per un governo duraturo, Cottarelli ha rimesso il mandato ricevuto, che Sergio Mattarella la sera stessa ha conferito di nuovo a Giuseppe Conte, che contestualmente ha presentato la lista dei ministri.
Il nuovo governo è entrato in carica il 1° giugno 2018 dopo che i membri hanno prestato giuramento nelle mani del Presidente della Repubblica, come previsto dalla Costituzione.

Composizione

Provenienza geografica
Ripartizione geografica del Presidente del Consiglio e dei Ministri
Di seguito è riportata la provenienza geografica dei membri principali del Governo:



Appartenenza politica
Di seguito è riportata l'appartenenza dei componenti del Governo:



Membri del governo



Appoggio parlamentare

Camera dei deputati


Alla Camera dei deputati la maggioranza conta su 348 deputati, di cui:

217 del Movimento 5 Stelle;
123 della Lega;
8 del Gruppo Misto (*) .


L'opposizione invece è formata da 282 deputati, di cui:

111 del Partito Democratico;
104 di Forza Italia;
32 di Fratelli d'Italia;
20 del Gruppo Misto (*) ;
14 di Liberi e Uguali.



Senato della Repubblica


Al Senato della Repubblica la maggioranza conta su 166 senatori, di cui:

106 del Movimento 5 Stelle;
58 della Lega;
2 del Gruppo Misto (*) .


L'opposizione invece è formata da 154 deputati, di cui:

61 di Forza Italia;
52 del Partito Democratico;
18 di Fratelli d'Italia;
13 del Gruppo Misto (*) ;
8 di Autonomie;
2 senatori a vita non iscritti ad alcun gruppo.