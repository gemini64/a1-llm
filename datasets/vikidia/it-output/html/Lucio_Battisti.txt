Lucio Battisti è stato un cantautore, compositore e polistrumentista italiano.

Biografia

Tra i più grandi cantautori italiani di sempre, è considerato una delle massime personalità nella storia della musica leggera italiana sia come compositore ed interprete delle proprie canzoni, sia come compositore per altri artisti, tra i quali Mina e Patty Pravo. Da ricordare la sua lunga collaborazione con il paroliere Mogol, con il quale scrisse innumerevoli canzoni di enorme successo tra il 1966 ed il 1980. A partire dal 1980 si ritirò dalle scene, non tenendo più alcun concerto dal vivo e non apparendo più in televisione. Continuò tuttavia a scrivere canzoni e a pubblicare album, cominciando una collaborazione con il paroliere Pasquale Panella e con la moglie Grazia Letizia Veronese. In tutta la sua carriera ha venduto oltre 25 milioni di dischi.

Discografia
La copertina dell'album Hegel del 1994, ultimo pubblicato da Battisti.

Album

1969 - Lucio Battisti
1970 - Lucio Battisti Vol. 2
1970 - Emozioni
1971 - Amore e non amore
1971 - Lucio Battisti Vol. 4
1972 - Umanamente uomo: il sogno
1972 - Il mio canto libero
1973 - Il nostro caro angelo
1974 - Anima latina
1976 - Lucio Battisti, la batteria, il contrabbasso, eccetera
1977 - Io tu noi tutti
1977 - Images
1978 - Una donna per amico
1980 - Una giornata uggiosa
1982 - E già
1986 - Don Giovanni
1988 - L'apparenza
1990 - La sposa occidentale
1992 - Cosa succederà alla ragazza
1994 - Hegel