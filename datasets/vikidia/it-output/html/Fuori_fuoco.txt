18px|bussola Disambiguazione – Se cercavi altri significati del termine, oppure cercavi un'altra persona, vedi la pagina Fuori fuoco (disambigua)



Fuori fuoco è un romanzo storico per ragazzi scritto da Chiara Carminati e pubblicato nel 2014. Il romanzo ha vinto il Premio Strega (categoria 11+) e il Premio Andersen.

Trama

Jolanda, detta Jole, è una ragazza italiana di quattordici anni che, nel 1914, lavora in Austria con la sua famiglia. Quando scoppia la Prima guerra mondiale la famiglia perde il lavoro ed è obbligata a tornare in Italia, a Martignacco. Qui, poco a poco, trovano tutti un nuovo lavoro, ma gli uomini ben presto sono richiamati dall'esercito: anche l'Italia entra in guerra e i maschi adulti devono combattere o svolgere lavori pesanti per i soldati. Jole, la sorellina Mafalda e loro mamma rimangono a casa, ma la situazione diventa difficile quando la mamma viene arrestata con il sospetto di essere una "austriacante", una spia austriaca. L'accusa è falsa, ma viene mandata lontano, in carcere, lasciando le figlie da sole. La sua colpa? Aver rifiutato l'amore di un ufficiale italiano. Jolanda e Mafalda vengono quindi aiutate prima da "zia" Adele, un'amica della mamma, e, infine, conosceranno la loro nonna materna, Natalia, che anni fa aveva litigato con la mamma. Un'odissea avvincente, da Martignacco e Udine fino a Grado (e ritorno) che porterà Jole a maturare e a... trovare anche l'amore.