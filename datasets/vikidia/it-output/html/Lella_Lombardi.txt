Maria Grazia Lombardi, conosciuta anche come Lella Lombardi, è stata una pilota automobilistica italiana.

Biografia

Maria Grazia Lombardi nasce a Frugarolo, un paesino in provincia di Alessandria nel 1941. Fin da piccola ha una grande passione per le auto e la velocità. A 18 anni inizia a lavorare nell’attività di famiglia, guidando un furgone per il trasporto della carne, ma capisce che questo per lei non era abbastanza, così fa il suo primo debutto sui kart e nel 1965 gareggia per la prima volta nella serie della Formula Monza. La Formula 1 arriva nel 1974, a 33 anni e a Silverstone è sulla griglia di partenza con i leggendari piloti degli anni 70 al Gran Premio di Gran Bretagna. È la seconda donna a guidare una monoposto nella massima categoria.
La stagione che la consegnerà alla storia è quella successiva dove ottiene il famoso mezzo punto mondiale che la rende leggenda e il suo record rimane ancora oggi imbattuto. Finita la sua carriera, fonda una scuderia per trasmettere la sua passione ai più giovani ma purtroppo a soli cinquant'anni a causa di un tumore viene a mancare.