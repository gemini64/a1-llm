Porto d'Adda è una frazione di Cornate d'Adda (MB).

Centrale idroelettrica Bertini

Costruita dalla Società Edison tra il 1895 ed il 1898 lungo il fiume Adda nel territorio di Porto d'Adda. Al tempo era il più grande impianto elettrico costruito in Europa e il secondo in tutto il mondo, mentre oggi questa diga risulta essere l'unico esemplare rimasto in tutta Europa. Nei primi tre mesi di produzione l'energia servì per elettrificare tutte le linee tranviarie di Milano. Ogni anno la centrale viene visitata da decine di scuole e da numerosi gruppi di visitatori che restano affascinati davanti a questa mirabile opera dell'uomo.

Centrale idroelettrica Esterle

Il successo della Centrale Bertini ed il miglioramento della tecnologia di trasporto dell'energia, incoraggiarono Edison a studiare nuovi impianti idroelettrici, quindi, nel 1906, fu decisa la costruzione di un nuovo grande impianto.
Progetto, concessione e lavori richiesero otto anni ed il 15 maggio 1914 la nuova centrale di Robbiate, poi intitolata all'ing. Carlo Esterle amministratore delegato della società, entrò in servizio.

Santa Madonna della Rocchetta
Il piccolo Santuario Madonna della Rocchetta si trova nel del Parco Regionale Adda Nord,  all'interno dell' Ecomuseo Adda di Leonardo. Il santuario gode di una posizione straordinaria dal punto di vista geografico, della fauna e della flora. Il Santuario venne costruito nel 1386.
mappa

L'ecomuseo


L'Ecomuseo di Leonardo da Vinci si trova lungo il corso del fiume Adda, tra le province di Lecco, Bergamo e Monza Brianza e della Città metropolitana di Milano, all'interno del Parco Adda Nord. L'importanza dell'Ecomuseo è data dai segni della presenza di Leonardo da Vinci che soggiornò in questi luoghi dal 1507 al 1513. Il percorso dell'Ecomuseo (a piedi o in bicicletta) inizia alla “porta” nord per proseguire al traghetto che collega Imbersago a Villa d'Adda e terminare alla “porta” sud, a Trezzo sull'Adda. Tra le bellezze che si possono ammirare lungo il percorso: la diga di Robbiate, il ponte di Paderno, la località dei Tre Corni, lo Stallazzo, la Casa dell'Acqua, le centrali idroelettriche di inizio Novecento site a Porto D'Adda e il Castello visconteo di Trezzo.

Il cimitero
Cimitero di Porto d'Adda si trova in via 2 giugno ed è aperto dalle ore 7:30 alle ore 17:30 dal 1º novembre al 31 marzo e dalle ore 7:30 alle ore 19:00 dal 1º aprile al 31 ottobre.
Dal parcheggio del cimitero parte la discesa di ciottoli che porta al fiume Adda ed in particolare al santuario della madonna della rocchetta.