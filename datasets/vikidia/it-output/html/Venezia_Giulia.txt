La Venezia Giulia è un territorio storico, geografico e linguistico del nord Italia e dell'est della Slovenia e della Croazia. La parte di Venezia Giulia rimasta all'Italia a seguito dei trattati di pace di Parigi del 1947, costituisce, assieme al Friuli, la regione Friuli-Venezia Giulia. Il territorio comprende inoltre l'Istria, le isole del Quarnaro e la città di Fiume. È posta tra le Alpi Giulie e il mare Adriatico, comprendendo le terre situate tra il Golfo di Trieste, il Golfo di Fiume e il Carso. In territorio italiano comprende l'ex provincia di Trieste e parte della ex provincia di Gorizia.