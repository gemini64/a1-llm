Il nichel ha simbolo Ni e numero atomico 28. Il nome deriva dal nome svedese Nickel, diminutivo di Nicolaus, anticamente associato a persona da poco, folletto. Esiste poi il derivato tedesco Kupfernickel, cioè “rame del diavolo”, nome dato dai minatori a questo elemento un tempo senza valore.

Dove si trova in natura
Costituisce circa il 0,01% della crosta terrestre. Le riserve maggiori di nichel sono in Australia e Nuova Caledonia e ammontano a circa il 45% delle riserve totali note. È spesso presente in lega nei meteoriti.

Caratteristiche fisiche

È un metallo duro, duttile, malleabile, di colore grigio chiaro.
È ferromagnetico, cioè ha la proprietà di magnetizzarsi sotto l'azione di un campo magnetico esterno e di rimanerlo a lungo dopo che il campo magnetico si annulla.
Temperatura di fusione: 1453 °C.
Temperatura di ebollizione: 2913 °C.
Densità: 8.90 g/cm³.



Usi
il nichel e le sue leghe vengono largamente utilizzati per il rivestimento di altri metalli e per la produzione di parti di dispositivi elettronici.

Sicurezza
La principale fonte di esposizione al nichel è il consumo orale poiché questo metallo si trova sia nel cibo che nell'acqua ed è presente come elemento contaminante per cause umane. Alcuni esempi: rubinetti di nichel che contaminano le acque ed il suolo, sottoprodotti industriali dell'attività di miniere e fonderie, uso di pentole e tegami in leghe di nichel, uso di piatti dipinti con vernici contenenti nichel. Altre forme di esposizione sono quella aerea: aria inquinata dalle raffinerie di nichel, combustione dei carburanti fossili, fumo di tabacco, Il contatto della pelle con gioielli, monete, shampoo e detergenti è un'altra forma di esposizione al nichel.
La maggior parte del nichel assorbito quotidianamente dagli umani è rimosso dal nostro corpo naturalmente tuttavia le dosi massicce o l'esposizione cronica possono rappresentare un rischio professionale a causa della sua tossicità acuta e della sua cancerogenicità. Alcune persone possono mostrare ipersensibilità al nichel che si manifesta sulle zone della pelle esposte ad esso.

Fonti
Wikipedia
Chimica-Onlineù

Curiosità
Nel libro "Il sistema periodico" di Primo Levi il sesto capitolo è dedicato al Nichel. Questo racconta del primo lavoro di Levi, subito dopo la laurea, nei laboratori chimici della miniera (l'amiantifera di Balangero, anche se Levi non la nomina mai).