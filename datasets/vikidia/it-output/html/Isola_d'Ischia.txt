18px|bussola Disambiguazione – Se cercavi altri significati del termine, oppure cercavi un'altra persona, vedi la pagina Ischia
L'isola d'Ischia nell'arcipelago campano.
Ischia è un'isola dell'Italia meridionale, sita nel mar Tirreno e parte dell'arcipelago campano. Il suo territorio è suddiviso in 6 comuni, facenti parte della città metropolitana di Napoli.

Geografia
Ischia si trova all'estremità settentrionale del golfo di Napoli. Ha una superficie di circa 46 km², ed una linea costiera di circa 34 km. Ha una lunghezza massima di 10 km da est ad ovest. Assieme a Procida, Vivara e Nisida, fa parte delle isole Flegree, appartenenti all'area geologica dei Campi Flegrei. Il Monte Epomeo, alto 788 metri, rappresenta la parte più elevata dell'isola.

Popolazione
Con una popolazione di oltre 60,000 unità, risulta essere la terza isola d'Italia per numero di abitanti dopo Sardegna e Sicilia.

Suddivisione amministrativa
L'isola è suddivisa nei seguenti comuni:

Ischia
Barano d'Ischia
Casamicciola Terme
Forio
Lacco Ameno
Serrara Fontana