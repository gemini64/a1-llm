Il Secondo Impero francese fu l'impero istituito da Napoleone III dal 1852 al 1870.

Storia
Nel 1852, Napoleone III, presidente della Seconda Repubblica francese dal 1848, dopo aver sciolto l'Assemblea nazionale organizzò un plebiscito che volle il prolungamento a dieci anni del suo mandato. Il 2 dicembre 1852 si proclamò imperatore dei Francesi, ponendo fine alla Repubblica e dando inizio ad un regime autoritario monarchico. Dopo il colpo di Stato, Napoleone III emanò la nuova costituzione che restaurava l'impero napoleonico, nella quale tutto il potere esecutivo era impersonato dall'Imperatore. Nel 1853 venne annessa all'Impero la Nuova Caledonia, nel 1862 la costa del Gabon e nel 1863 l'Indocina. Nel 1857 era stata conquistata l'Algeria che divenne parte della Francia metropolitana. La Francia dichiarò guerra alla Prussia il 19 luglio 1870. L'Imperatore Napoleone III fu fatto prigioniero dai prussiani e venne costretto all'abdicazione. Il 4 settembre 1870, a Parigi, venne proclamata la Terza Repubblica.