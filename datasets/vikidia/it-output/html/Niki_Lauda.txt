Andreas Nikolaus Lauda, conosciuto come Niki, è stato un pilota automobilistico di Formula 1 e dirigente sportivo austriaco.

Biografia
Niki Lauda, nato a Vienna il 22 febbraio del 1949 e morto a Zurigo il 20 maggio del 2019, è stato un pilota di F1, dirigente sportivo e fondatore di tre compagnie aeree.
Considerato uno dei migliori piloti della storia, era soprannominato "Il Computer" per via della sua freddezza al volante (*) . Ha disputato 171 Gran Premi. Ha avuto una carriera sportiva di grande prestigio guidando per le più grandi case automobilistiche come March, BRM, Ferrari, Brabham e, dopo un primo ritiro e un successivo ritorno alle corse, McLaren. Nel 1976, sul circuito del Nürburgring, ebbe un grave incidente che lo lasciò parzialmente sfigurato in viso; da lì ebbe l'abitudine di indossare un berretto rosso, presto divenuto iconico nella sua immagine pubblica.

Attività sportiva
Tre volte vinse il Campionato Mondiale di F1. Come dirigente sportivo, dopo essere stato consulente per Ferrari e avere diretto per due stagioni la Jaguar, dal 2012 fino alla sua morte ha ricoperto la carica di presidente non esecutivo della Mercedes.