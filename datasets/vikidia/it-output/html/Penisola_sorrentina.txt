Penisola sorrentino-amalfitana
La penisola sorrentina è una penisola situata tra il golfo di Napoli ed il golfo di Salerno.
Particolarmente suggestiva dal punto di vista turistico, include i comuni di Sorrento, Vico Equense, Meta, Piano di Sorrento, Sant'Agnello e Massa Lubrense, (*)  tutti appartenenti alla città metropolitana di Napoli.
Secondo alcune interpretazioni, il concetto di penisola sorrentina può essere allargato anche alla costiera amalfitana ed ai comuni napoletani di Agerola e in parte Castellammare di Stabia: se si tiene conto di tali inclusioni, è possibile utilizzare anche il termine di penisola sorrentino-amalfitana. (*)

Geografia
Panorama di Meta, comune della penisola sorrentina
Il paesaggio della penisola sorrentina intesa nel senso stretto del termine, è composto da un'alternanza tra colline alte e basse con profonde valli ed altissime montagne.
Il clima del territorio è mite (caldo) e non umido. La penisola si affaccia sia sul golfo di Napoli che su quello di Salerno, e confina con la costiera amalfitana mediante il comune di Positano (SA) e con Castellammare di Stabia (NA). Molto vicina all'isola di Capri, quest'ultima ne rappresenta un'ideale prosecuzione anche considerando che un tempo i due territori erano uniti, ed in seguito divisi dal mare. La città capofila della penisola è Sorrento.
Panorama di Sorrento
L'intera zona è famosa grazie alla bellezza del mare e delle coste. Parte del territorio rientra nella comunità montana dei Monti Lattari, proprio perché questi monti attraversano la penisola.

Prodotti tipici
Nella penisola sorrentina propriamente detta, tra i prodotti tipici noti sono menzionabili i prodotti agricoli (su tutti il limone di Sorrento seguito dai frutti prodotti da aranci, ulivi e viti), il limoncello, i prodotti ittici (di mare) e la pizza a metro inventata a Vico Equense.

Sport
Nella penisola sorrentina lo sport più seguito è il calcio, soprattutto attraverso le gesta del Sorrento Calcio, squadra che ha giocato spesso nei campionati professionistici di Serie C1 e Serie C2. Attualmente disputa le proprie partite casalinghe nello Stadio Italia. Esistono ovviamente anche altre realtà calcistiche, come il Real Città di Vico Equense, nonché società di altri sport, come la Libertas Sorrento, che gioca a pallavolo.