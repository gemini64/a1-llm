La sorpresa è l’emozione che nasce di fronte a un evento inaspettato. Qualunque stimolo può generare sorpresa, coinvolge tutti i sensi, quindi può nascere in relazione a qualcosa che si è visto, udito, odorato, assaporato, toccato o percepito. Gioia se questo viene ritenuto piacevole, rabbia se percepito come aggressivo, disgusto se sgradevole, paura se minaccioso.
È l’emozione più breve ed è sempre seguita da un’altra emozione. La sorpresa attiva una reazione fisica e tipiche espressioni del volto: le sopracciglia rialzate e incurvate, a volte con comparsa di rughe orizzontali sulla fronte, gli occhi sono sgranati e la bocca si apre, da qui il detto “rimanere a bocca aperta”.