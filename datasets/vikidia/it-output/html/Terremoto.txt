Zone sismiche nel mondo
I terremoti o sismi (*)  sono movimenti bruschi improvvisi della superficie terrestre che dimostrano l'esistenza di enormi forze interne alla terra (*) .

Onde sismiche
Le onde sismiche partono e arrivano da (*) :

Il punto dove avviene l' improvvisa rottura degli strati rocciosi in profondità è detto ipocentro, dal quale si propagano le onde sismiche in tutte le direzioni.
Il punto della superficie terrestre in cui arrivano prima le onde sismiche e dove si manifesta le scosse più forti è detto epicentro.



Tipi di onde sismiche

Onde primarie:


Le onde primarie sono le prime ad essere percepite dal sismografo perché sono le più veloci;
sono anche dette onde longitudinali o onde di compressione poiché fanno vibrare le particelle della roccia nella stessa direzione di propagazione dell'onda si propagajno sia nei solidi che nei liquidi.

Onde secondarie:


Le onde secondarie sono registrate dal sismografo per seconde perché hanno velocità inferiore alle prime e sono anche dette trasversali , poiché fanno vibrare le particelle della roccia in direzione perpendicolari a quella di propagazione dell'onda. non si propagano nei liquidi.

Onde lunghe:


Quando le onde primarie e secondarie arrivano in superficie, generano le onde lunghe dette anche superficiali, che sono responsabili delle scosse più violente.

Terremoti in mare
I sismi in mare avvengono perché l' epicentro si trova sul fondale marino perciò le onde sismiche si propagano nell'acqua provocando la formazione di un onda gigantesca detta maremoto o tsunami; tale onda diventa sempre più alta man mano che si avvicina alla costa.

Scale di misura dell'intensità sismica
La forza di un terremoto viene valutata con due metodi diversi tra loro, basati su due diverse grandezze: l'intensità e la magnitudo (*) .

Per valutare l'intensità (*) , ci si può basare sugli effetti che il sisma provoca sulle persone, sulle costruzioni e sulla superficie terrestre.


A questo scopo è usata la scala Mercalli  che venne ideata dal sismologo Giuseppe Mercalli ed è suddivisa in 12 gradi di intensità crescente. La scala Mercalli non è però molto precisa; infatti due terremoti, pur avendo la stessa intensità, possono provocare effetti diversi a seconda del luogo un cui avvengono (città, deserto) e del tipo di costruzioni che vi si trovano (edifici, antisismici o no).

La magnitudo è la forza del sisma, ossia la reale energia misurata dai sismografi; è l'unità di misura usata nella scala Richter, che prende il nome dallo studioso che la ideò nel 1935.


La scala Richter è suddivisa in dieci gradi e permette di confrontare tra loro sismi diversi poiché si basa su dati oggettivi.
La scala Richter è "aperta" cioè non prevede valore massimo; il massimo valore di magnitudo sinora registrato è di 8,75.

Strumenti di misura

Sismografo




Per approfondire vedi la pagina: Sismografo.


Le onde sismiche vengono registrate con il sismografo e dai sismogrammi, tracciati che mostrano le onde sismiche dei diversi tipi ed è possibile ricavare molte informazioni importanti come ad es. l’entità e la durata di un terremoto oppure il suo epicentro (*) .

Misure antisismiche
Conoscere quali sono le zone ad alto rischio sismico è importante per poter prevenire le vittime e i danni che i terremoti causano.
I geologi hanno rappresentato nelle carte sismiche le zone ad alta, media e bassa sismicità, in base all'intensità e frequenza dei terremoti.
Ci sono delle misure che l'edilizia rispetta per limitare i danni dovuti a eventi sismici nei centri abitati: si limita l’altezza degli edifici, si costruiscono strade ampie, si aumentano gli spazi tra un fabbricato e l’altro, si proteggono o isolano le condutture e le canne fumarie, perché spesso ai terremoti seguono incendi, il materiale di costruzione più idoneo è il cemento armato.
Compito della protezione civile è organizzare i soccorsi nel caso in cui si verifichi il terremoto, istruendo la popolazione, anche tramite esercitazioni, sui comportamenti da tenere nel momento di emergenza, come a scuola nelle simulazione d’evacuazione.

Cosa fare in caso di terremoto

Cercare riparo vicino ad una porta o un muro portante o sotto una trave, perché se si rimane al centro di una stanza si rischia di essere feriti da crolli di vetri, intonaco, oggetti
Non precipitarsi fuori dall’edificio usando le scale che sono la parte più debole dell’edificio
Non usare l’ascensore perché potrebbe bloccarsi
Se possibile al termine della scossa chiudere gli interruttori di gas e corrente elettrica per evitare incendi
Alla fine della scossa se possibile uscire dall’ edificio e raggiungere in uno spazio aperto il punto di raccolta
Non bloccare le strade permettendo ai mezzi di soccorso di arrivare velocemente
Se bloccati dalle macerie, evitare di urlare e, se scarseggia l'aria, respirare profondamente, riparare bocca e naso dalla polvere con un pezzo di stoffa e chiudere gli occhi e cercare un pezzo possibilmente metallico e battere per segnalare la presenza di persone ancora in vita.


Lo stato all’avanguardia nelle costruzioni antisismiche è il Giappone. È considerato il paese più antisismico del mondo.