La sostenibilità ambientale è la condizione di sviluppo di un determinato contesto in grado di soddisfare i bisogni della generazione attuale senza compromettere lo sviluppo di quelle future, anzi favorendone la crescita. Il termine fu introdotto nel corso della prima conferenza ONU nel 1972, concentrandosi solo sull’aspetto ambientale. Soltanto nel 1987 con la pubblicazione del Rapporto Brundtland venne definito con maggiore chiarezza e ampiezza. Il significato di sostenibilità ambientale indica uno degli aspetti chiave del concetto più ampio di sviluppo sostenibile, dal quale nascono tutte le azioni che possono essere messe in campo da istituzioni, aziende e singole persone al fine di preservare la crescita di un determinato ambiente.


Valore
La sostenibilità è un valore fondamentale soprattutto da quando si sono intensificati i segnal negativi e critici del cambiamento climatico registrato negli ultimi anni.

Tutela
L’eccessivo sfruttamento delle risorse ambientali può provocare la migrazione di virus di specie animali selvatiche verso gli uomini. Quindi, per evitare catastrofi ambientali e vere e proprie stragi pandemiche occorre identificare l’ambiente come un fattore dell’economia e perseguire lo sviluppo sostenibile, preservandone le condizioni naturali di esistenza e le necessarie distanze tra contesti di vita. Ne è stato un tragico esempio l’esperienza del COVID che ha avuto effetti disastrosi anche per l’economia, oltre che per la salute. Il benessere e lo sviluppo economico presuppongono la tutela dell’ambiente.

Legislazione
Le politiche ambientali e la legislazione dell’UE tutelano gli habitat naturali, mantengono pulite l’acqua e l’aria, garantiscono un adeguato smaltimento dei rifiuti, migliorano la conoscenza delle sostanze tossiche e sostengono la transizione delle imprese verso un’economia sostenibile . Il Decreto legislativo 152/06, costituisce il testo unico delle norme in materia ambientale e di gestione dei rifiuti