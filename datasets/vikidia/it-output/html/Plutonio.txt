Il plutonio è un elemento chimico con numero atomico 94. Il suo simbolo è Pu.

Caratteristiche
Il plutonio puro è un metallo argenteo, ma imbrunisce quando si ossida. Il plutonio subisce una contrazione di volume all'aumentare della temperatura.
Il calore prodotto dal decadimento alfa rende il plutonio sensibilmente caldo al tatto; grandi quantità possono far bollire l'acqua. A differenza degli altri metalli conduce male il calore, mostra forti variazioni di volume per modeste variazioni di temperatura o pressione e non è magnetico.

Storia

Questo materiale è stato scoperto abbastanza recentemente, nel 1940, grazie agli scienziati Joseph Kennedy, Arthur Wahl,Glenn Theodore Seaborg ed Edwin McMillan.

Disponibilità

Il Plutonio viene creato chimicamente ma se ne trovano piccolissime tracce anche nei minerali dell'uranio in natura.

Utilizzi

Grazie alla sua facile fissione, il Plutonio è spesso utilizzato nella realizzazione di armi nucleari e bombe atomiche.
Si utilizza anche nei reattori nucleari, nei generatori termoelettrici a radioisotopi e nei generatori di corrente senza manutenzione diretta per un lungo periodo di tempo.
Inoltre è sfruttato nell'alimentazione di alcuni modelli di cuore artificiale per ridurre i rischi dovuti alle ripetute operazioni chirurgiche. Attualmente però è stato rimpiazzato in questo ambito dalle batterie a litio.

Isotopi

Sono noti 21 radioisotopi del plutonio. I più stabili sono 244Pu, 242Pu e 239Pu. Il principale modo di decadimento prima dell'isotopo più stabile (244Pu) sono fissione spontanea ed emissione alfa, mentre il modo principale dopo l'isotopo più stabile è l'emissione beta.