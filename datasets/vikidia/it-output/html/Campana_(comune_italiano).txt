Campana è un comune italiano di circa 1000 abitanti situato nella provincia di Cosenza in Calabria. Costruita sulla Presila cosentina, Campana è un piccolo paesino che ha attraversato secoli di storia grazie alle sue tradizioni, leggende, costruzioni imponenti e chiese.


Geografia
Campana e situata ad un'altitudine di circa 612 metri sul livello del mare e possiede un'estensione di circa 117 km². Questo comune confina con Bocchigliero e Scala Coeli.
Collocazione di Campana all'interno della provincia di Cosenza; come si può vedere dalla mappa, si trova al confine con la provincia di Crotone.

Monumenti
Campana e nota per i suoi Giganti di Pietra: sono in totale due, uno rappresentante un elefante, l'altro un Colosso e sono avvolti da un alone di mistero.
L' elefante  è alto 5,50 metri e rappresenta un pachiderma in posizione eretta, mentre il Colosso, detto anche Gigante, è alto 7,50 metri, la cui parte alta è caduta a causa dei sismi. Quest'ultima scultura è indefinita a differenza dell'elefante.

Storia
Il borgo inizialmente era conosciuta col nome di Kalasarna, e fece parte della Magna Grecia. Infatti, sono stati rinvenuti alcuni utensili bronzei, frammenti ceramici e fittili di età ellenistica. Dopo aver fatto parte dell'impero romano, Campana intorno all'XI secolo entrò a far parte del regno normanno del Sud Italia. In età moderna fece parte del regno Borbone di Napoli. Durante l'età contemporanea Campana fu sconvolta da 2 terremoti: quello del 1836 e quello del 1905. Inoltre, durante la seconda guerra mondiale, ospitò una coppia di ebrei polacchi che qui diedero luce a una bambina e che nel 1943 poterono emigrare in America.

Clima
Campana gode di un  clima tipicamente mediterraneo, con estati miti e inverni abbastanza rigidi.

Altri progetti