Wikimedia Foundation Inc. è una fondazione senza fini di lucro che ha sede a San Francisco, in California (Stati Uniti). Gestisce numerosi progetti collaborativi online basati su wiki. Il suo progetto più noto, l'enciclopedia Wikipedia è tra i 10 siti più consultati al mondo.

Progetti
I progetti gestiti dalla Wikimedia Foundation sono diversi:

Wikipedia Un'enciclopedia generale in oltre 280 lingue
Wikizionario Un dizionario
Wikiquote Una raccolta di citazioni di personaggi celebri, libri, film e altro
Wikibooks Una biblioteca di libri di testo e materiale educativo
Wikisource Una biblioteca di documenti e testi di pubblico dominio
Wikimedia Commons Un archivio di immagini, suoni e filmati liberamente utilizzabili
Wikispecies Un indice di dati sulle specie di animalia, plantae, fungi, bacteria, archaea, protista e tutte le altre forme di vita
Wikinotizie Una fonte di notizie redatte da volontari di tutto il mondo
Wikiversità Una piattaforma online per l'apprendimento e la raccolta di risorse didattiche
Wikidata Un database consultabile e modificabile da umani e automi per supportare altri progetti di Wikimedia
Wikivoyage Una guida turistica a contenuto libero