Johannes von Kepler, conosciuto in Italia come Giovanni Keplero, è stato un matematico ed astronomo tedesco.

Biografia
Keplero è stato il primo astronomo del XVI secolo a capire che le orbite dei pianeti non erano circolari, ma ellittiche. Prendendo spunto dalle osservazioni del suo maestro Tycho Brahe, capì fenomeni astronomici privi di spiegazione per l'epoca, elaborando così le leggi di Keplero sul moto dei pianeti. Si occupò anche di astrologia, compilando almanacchi ed elaborando oroscopi. Fu professore di materie scientifiche in diverse università della Germania e dell'Austria. Fu un convinto sostenitore del sistema copernicano, protetto dall'Imperatore del Sacro Romano Impero Rodolfo II.