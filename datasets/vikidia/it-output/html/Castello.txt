Il castello è un edificio che ha svolto un ruolo importantissimo durante l'ordinamento signorile. Molti erano costruiti in cima a dei rilievi montuosi per vedere da lontano l'arrivo dei nemici, per questo ne troviamo numerosi in collina o in montagna.

Motivi della sua importanza
Il castello mostrava la forza e il potere del signore, ovvero il vassallo. Era molto importante perché permetteva di difendere i territori dagli attacchi dei nemici o dagli assedi.
Inoltre era abitato dal signore e dalla sua famiglia. Era abitato anche dai suoi servi, dai contadini e dagli artigiani che lavoravano per lui.

Componenti
Il castello era composto da più parti e da più elementi:

Il mastio, era la torre più grande e più importante del castello in cui si poteva rifugiare il signore durante gli attacchi nemici.
La cinta muraria che circondava il castello e lo proteggeva rendendone complicato l'accesso.
Il ponte levatoio che era l'ingresso principale e si alzava, chiudendo definitivamente il castello, o si chiudeva, rendendo possibile l'entrata.
Il fossato posto all'esterno delle mura che circondava il castello, utile perché rendeva difficile ai nemici anche scavalcare la cinta muraria.
La ronda, ovvero il camminamento che collegava le torri tra loro.
I merli che erano i bordi delle torri con cui i soldati potevano proteggersi.
Altri edifici vari come le case dei servi, le stalle e una chiesa.

Il castello comprendeva anche delle parti esterne che erano campi coltivati, pascoli e uno o più boschi. Questo insieme di componenti dava vita ad una curtis.

Architettura
Il castello era costruito principalmente con strutture in legno che poi si sono evolute nei secoli diventando più solide e sicure.

Castelli in Italia
In Italia abbiamo conservati numerosi esempi di castelli, specialmente nella regione del Trentino Alto-Adige.

Castello di Fénis, Aosta, Valle d'Aosta.
Castel Coira, Bolzano, Trentino Alto-Adige.
Castello Estense, Ferrara, Emilia-Romagna.
Castelvecchio, Verona, Veneto.
Rocca Calascio, L'Aquila, Abruzzo.
Castel del Monte, castello famosissimo costruito nel Basso Medioevo, Andria, Bari, Puglia.
Castel Beseno, Besenello, Trento, Trentino Alto-Adige.