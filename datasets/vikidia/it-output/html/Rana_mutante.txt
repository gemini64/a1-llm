Pristimantis mutabilis Guayasamin, Krynak, Krynak, Culebras & Hutter, 2015, nota anche come rana mutante (*) , rana della pioggia mutante o rana punk rocker (*) , è una specie di rana della famiglia Strabomantidae o della famiglia Craugastoridae. Si trova nelle Ande dell'Ecuador, nelle province di Pichincha e Imbabura. (*)  (*)  (*)  Pristimantis mutabilis è la prima specie di anfibio nota per essere in grado di cambiare la struttura della pelle da ruvido a quasi liscia in pochi minuti. L'aggettivo latino mutabilis (mutevole) si riferisce proprio a questa capacità. Il meccanismo alla base del cambiamento della pelle rimane sconosciuto. (*)

Classificazione
La nuova specie è stata avvistata per la prima volta nel 2006, ma solo nel 2009 è stato raccolto il primo esemplare e sono state scoperte le sue insolite capacità. (*)
È stato scoperto che anche le rane della specie Pristimantis sobetes mostrano una simile proprietà della struttura della pelle, suggerendo che questa caratteristica potrebbe essere più comune nei Pristimantis che in altri anfibi.

Descrizione
I maschi misurano circa 17 mm e le femmine 21-23 mm. I maschi hanno il dorso di un colore che va dal marrone chiaro al verde grigiastro pallido, con segni verde brillante e linee a zigzag da grigio a marrone scuro, delineati da una sottile linea color crema o bianca, con pieghe laterali arancioni. Il ventre è di colore da grigio chiaro a marrone con macchie più scure e diffuse e poche piccole macchie bianche. Le femmine hanno una colorazione rossa accesa.

Habitat e conservazione
L'habitat della specie è arboricolo, cioè sulle cime degli alberi, infatti la specie vive nelle foreste delle Ande tra i 1850 e i 2063 metri sul livello del mare. In base all'ascolto dei versi prodotti di notte, gli studiosi presumono che la popolazione di rane sia abbondante, ma è difficile da osservare per via dell'abitudine a vivere sulle cime degli alberi. Tuttavia, la specie è considerata in pericolo di estinzione a causa della distruzione dell'habitat e di malattie.