18px|bussola Disambiguazione – Se cercavi altri significati del termine, oppure cercavi un'altra persona, vedi la pagina Filamento
Filamenti di galassie
I Filamenti galattici sono tra le più grandi strutture dell'Universo. Sono enormi formazioni filiformi, e formano i confini tra grandi vuoti dell'universo.

Descrizione

La maggior parte della materia visibile nell'Universo si raccoglie in galassie, che a loro volta si aggregano in ammassi. Successivamente questi si associano per formare gruppi più grandi, i superammassi, che risultano essere i maggiori elementi visibili dell'Universo. Questi superammassi sono collegati da filamenti luminosi di galassie, che separano zone scure di spazi vuoti. Nel loro insieme, i superammassi e i filamenti che li collegano fanno parte di un'unica struttura filamentosa, cioè di un unico filamento. Tutti questi elementi sono disposti in modo tale da disegnare una forma che ricorda una spugna.