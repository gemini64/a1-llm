Il Modellismo è un tipo di hobby, nel quale si cerca di creare, usando vari materiali, uno o più oggetti facendoli più piccoli e il più possibile simili agli originali. Il modellismo, che sia hobby o meno, è una vera e propria arte creativa e ricreativa (da ricreazione, divertimento).

Tipi di modellismo
Il modellismo è di tipo Statico o Dinamico.

Il modellismo statico è per modellini che non si muovono (sono fermi). Il modellismo dinamico è per modellini che si muovono come il soggetto vero, o che ha parti che si muovono nello stesso modo di quello vero.



I soggetti del modellismo
Il modellista è la persona che si dedica all'attività del modellismo, cioè che fa modellismo.
Un modello o modellino è la copia in miniatura di qualcosa che ha catturato l'attenzione del modellista che lo ha riprodotto in una scala di rappresentazione da lui scelta.

Altre cose che hanno a che fare col modellismo
L'attività del modellismo è un tipo di hobby, principalmente, ma può servire anche nel lavoro di certe persone, come per esempio gli architetti quando vogliono far vedere l'edificio che vogliono costruire, al proprio cliente. Incaricando un modellista di riprodurre il progetto che ha fatto, infatti, l'architetto può far capire più facilmente come verrà realizzato il progetto.
Nel campo della moda o sartoria il modellista è la persona che disegna, su fogli apposta, il modello (in piccolo) del vestito che ha inventato il sarto o lo stilista.

Esempi di modellismo
Ci sono tanti e diversi tipi di modellismo, alcuni di essi possono essere sia statici che dinamici:
- Aeromodellismo: tipo di hobby in cui ci si dedica alla costruzione e riproduzione di aerei. L'aeromodellismo statico riguarda la riproduzione in scala di aerei realmente esistiti. Quello dinamico riguarda la costruzione di aerei (o elicotteri, idrovolanti, eccetera) veramente in grado di volare, pilotandoli con radiocomandi.
- Fermodellismo: tipo di hobby in cui ci si dedica alla costruzione di ferrovie in miniatura. Il fermodellismo è principalmente dinamico, ma se riguarda la costruzione di un diorama può facilmente essere statco.
- Navimodellismo: tipo di hobby in cui si riproducono navi, barche o sommergibili. Il navimodellismo statico riguarda, per la maggior parte dei casi, la costruzione dettagliata di antichi velieri, barche a vela, navi da guerra moderne o antiche, o sommergibili. Il navimodellismo dinamico, riguarda la costruzione di modelli come detto prima, ma che possono veramente navigare sull'acqua, pilotati da un radiocomando.
- Soldatini o wargames: tipo di modellismo, per lo più statico, dove i soggetti sono miniature di soldatini (appartenenti ai più diversi eserciti e di diverse epoche) dipinti a mano, spesso da mani molto esperte ed artistiche. I wargames, sono la stessa cosa ma fatta per creature mitologiche o di fantasia, spesso mostruose.
- Casa delle bambole: è un tipo di hobby, di probabile origine nell'epoca dello scorso secolo e tra la Francia e l'Inghilterra, in cui si riproduce una casa in miniatura, spesso fatta per giocarci, ma in alcuni casi, fatte da adulti e per gli adulti che si impegnano per riprodurre piccolissimi dettagli delle cose che di solito si trovano dentro le case (i mobili, i lampadari, le cose di casa come pentole, piatti, soprammobili e altro ancora. Questo hobby sembra essere più per le femmine, ma non è da escludere che esistano ottimi modellisti maschi per questo genere di attività.
- Automodellismo: tipo di hobby in cui vengono riprodotte automobili, camion o veicoli riprodotti in scala. Anche questo modellismo esiste sia in forma statica, che dinamica.