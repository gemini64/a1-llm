Ambra Angiolini è un'attrice, conduttrice televisiva, conduttrice radiofonica e cantante italiana.

Biografia
Ha iniziato la carriera artistica nel 1992, nel programma televisivo "Bulli & pupe" su Canale 5. Nella stagione 1992/1993 debutta nel programma Non è la Rai, che le diede un'enorme popolarità. Durante la partecipazione a Non è la RAI ha intrapreso anche la carriera di cantante, pubblicando quattro dischi. Successivamente ha continuato a condurre programmi televisivi e radiofonici, avvicinandosi sempre di più alla recitazione teatrale e cinematografica, che la porterà a vincere il David di Donatello e il Nastro d'argento nel 2007 come migliore attrice non protagonista.