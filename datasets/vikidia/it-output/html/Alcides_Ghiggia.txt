Alcides Ghiggia è stato un calciatore ed allenatore uruguaiano naturalizzato italiano di ruolo ala destra, campione del mondo con la Nazionale uruguaiana nel 1950.

Carriera

Club

Inizia la carriera nelle serie minori uruguaiane con la squadra del Sud America. Nel 1946 esordisce nel massimo campionato uruguaiano nelle file del  Club Atlético Progreso, squadra con cui gioca fino al 1947. Nel 1948 fu acquistato dal Peñarol di Montevideo, dove vince 2 campionati uruguaiani. Nel 1953 si trasferisce in Italia nelle file della Roma, dove gioca per 8 stagioni vincendo una Coppa delle Fiere. Nel 1962 passa al Milan vincendo lo scudetto. L'anno dopo torna in Uruguay nel Danubio, squadra dove giocherà fino al 1967 per poi ritirarsi.

Nazionale

Ghiggia ha giocato sia con la Nazionale di calcio dell'Uruguay che con la Nazionale di calcio dell'Italia dopo essere stato naturalizzato italiano. Con la Nazionale uruguaiana conta 12 presenze e 4 reti, mentre nella Nazionale italiana conta 5 presenze ed una rete. Nel 1950, con la Nazionale uruguaiana, diventa campione del mondo vincendo l'edizione giocata in Brasile, segnando il gol decisivo nella partita finale contro i padroni di casa. Venne per questo soprannominato "l'uomo che fece piangere il Brasile".

Allenatore

Nel 1980 ha allenato il Peñarol.

Statistiche

Presenze e reti