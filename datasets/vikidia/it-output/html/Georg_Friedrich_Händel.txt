Georg Friedrich Händel è stato un compositore tedesco.

Biografia
Nato a Halle, in Germania, nel 1685, Georg Friedrich Händel si dedica giovanissimo allo studio dell'organo. A vent'anni si trasferisce prima ad Amburgo, poi nel 1706 in Italia, dove conosce la musica operistica e se ne appassiona. Nel 1710 si reca a Londra, dove viene rappresentata la sua opera Rinaldo, e dal 1712 vive alle dipendenze della corte reale. Scrive parecchi melodrammi per dedicarsi poi ad altri generi musicali e compone moltissima musica per cerimonie ufficiali, come la Musica sull'acqua e la Musica per i reali fuochi d'artificio. È un musicista di grande successo, molto attento ai gusti del pubblico e poco interessato alle innovazioni. La sua musica rispecchia pienamente il gusto barocco e risente molto della moda del tempo. È infatti un musica grandiosa, immediata, che arriva direttamente e con semplicità all'ascoltatore. Muore a Londra nel 1759.