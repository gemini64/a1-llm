Giovanni Antoniano Antonucci è stato uno storico del diritto e del folklore giuridico italiano.

Biografia
Giovanni Antoniano Antonucci, meglio noto con il nome di Giovanni Antonucci, è nato a Mesagne il 1° maggio 1888, tuttavia è stato registrato all’anagrafe, per volere del padre, il 5 maggio in onore della morte di Napoleone Bonaparte.
Dopo aver frequentato gli studi a Lecce, si è trasferito a Roma, dove si laurea in Giurisprudenza. Tuttavia, prima di concludere gli studi, è stato promotore di un’importante iniziativa: è uno dei fondatori, a Mesagne, della prima biblioteca comunale popolare dedicata alla memoria di Ugo Granafei, morto durante la guerra di Libia.
Giovanni Antonucci ha sempre avuto un grande amore per la sua città, per questo ha cominciato a scrivere alcuni articoli e libri su Mesagne. Ha scritto un importante saggio dal titolo Mesagne e il problema della sua antica denominazione. Antonucci ha anche fondato un giornale locale, ma purtroppo solo due numeri hanno visto la luce a causa dell’entrata in guerra dell’Italia nella Prima guerra mondiale, alla quale lui stesso ha partecipato. A causa del conflitto bellico ha contratto una grave malattia reumatica, che lo ha tormentato per tutta la vita.
Il più grande sogno nel cassetto di Giovanni Antonucci è stato quello di pubblicare un libro sul folklore medievale pugliese. Per questo ha dedicato tanto tempo alla ricerca di fonti per conoscere antiche tradizioni, motti, proverbi e consuetudini che spesso stanno alla base delle nostre leggi attuali. Non è riuscito a creare un’unica grande opera, ma ha scritto tanti importanti libri, tra cui: Aneddoti e figure mesagnesi durante il Risorgimento, Curiosità storiche mesagnesi, Curiosità storiche salentine e tanti altri. Aveva un metodo di studio ben preciso: accumulare tantissime fonti. Non era mai contento del lavoro svolto: lo rivedeva un sacco di volte. È sempre stato uno studioso molto umile e ogni volta che si sentiva in difficoltà ha chiesto aiuto: era convinto che solo in questo modo si può imparare. Giovanni Antonucci aveva anche dei difetti: è sempre stato un po’ polemico e quando aveva dei dubbi, non riusciva mai a stare zitto.
Nel 1919 si trasferisce a Genova, dove sposa Giulia Visconti e successivamente vanno a vivere a Bergamo. Giovanni Antonucci ha girato molte di città italiane, ma con il cuore è sempre rimasto a Mesagne. Nella città lombarda è stato giudice al tribunale; si trasferisce anche a Padova dove ricopre la carica di pretore.
Giovanni Antonucci è morto a Sampierdarena il 9 marzo 1954.