Proxima Centauri (al centro)
Proxima Centauri è una stella nana rossa, facente probabilmente parte del sistema di Alfa Centauri. È la stella più vicina al Sole, distante da esso 4,22 anni luce. Il suo diametro è circa un settimo di quello del Sole, 1,5 volte maggiore di quello di Giove. La sua massa è il 12,3% di quella solare, pari a 129 volte la massa di Giove. Il sistema di Alfa Centauri è composto da due stelle di luminosità simile: una nana gialla e una nana arancione chiamate Alfa Centauri A ed Alfa Centauri B, molto vicine fra loro. Proxima Centauri compie un'orbita molto ampia attorno a questa coppia di stelle. La ricerca di pianeti orbitanti attorno a Proxima Centauri non ha dato finora nessun risultato.