18px|bussola Disambiguazione – Se cercavi altri significati del termine, oppure cercavi un'altra persona, vedi la pagina Giovanni Ferrari (disambigua)


Giovanni Ferrari è stato un allenatore e calciatore italiano di ruolo mezzala, campione del mondo con la Nazionale nel 1934 e nel 1938. Durante la carriera ha vinto 8 scudetti, di cui 5 ottenuti consecutivamente con la Juventus.

Carriera

Club

La sua carriera inizia nel 1923 nella squadra della sua città, l'Alessandria. Dopo una stagione nell'Internaples, torna all'Alessandria nel 1926, restandovi per 4 campionati. Nel 1930 passa alla Juventus, con la quale vince 5 scudetti consecutivi ed una Coppa Italia. Nel 1935 si trasferisce all'Inter, vincendo 2 scudetti. Nella stagione 1940-41 gioca nel Bologna, con cui vince il suo ottavo scudetto personale. Chiude la carriera tornando alla Juventus nella stagione 1941-42, diventandone l'allenatore nel corso del campionato.

Nazionale

Conta 44 presenze e 14 reti in Nazionale. Nel 1934 e nel 1938 è stato campione del mondo vincendo le edizioni giocate in Italia e Francia. Ha inoltre vinto la Coppa Internazionale 1933-1935.

Allenatore
Nel corso della stagione 1941-42 diventa allenatore della Juventus. Nella stagione successiva allena l'Inter, per poi trasferirsi sulla panchina del Pavia nel 1944. Nel 1945 allena il Brescia. nel 1947 si trasferisce in Svizzera per allenare il Cantonal Neuchâtel. Dal 1948 al 1950 allena il Prato, per poi passare al Padova nella stagione successiva. È stato poi commissario tecnico della Nazionale italiana dal 1958 al 1962, disputando i mondiali del 1962 giocati in Cile.

Statistiche

Presenze e reti