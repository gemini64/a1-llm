Il Territorio Libero di Trieste fu uno stato indipendente europeo esistito tra il 1947 ed il 1977.

Geografia

Il Territorio Libero di Trieste confinava per un breve tratto a nord con l'Italia, mentre a est e a sud confinava con l'allora Jugoslavia. Ad ovest si affacciava sul mare Adriatico. La capitale era Trieste. Altre città importanti erano Capodistria e Pirano.

Storia
Il confine tra l'Italia e il Territorio Libero di Trieste.
Lo Stato indipendente fu previsto dall'articolo 21 del trattato di Parigi fra l'Italia e le potenze alleate del 1947, a seguito della fine della seconda guerra mondiale.
Il 5 ottobre 1954 venne firmato a Londra un memorandum d'intesa in cui Italia e Jugoslavia si spartivano provvisoriamente il Territorio, con il passaggio della Zona A all'amministrazione italiana e la Zona B a quella jugoslava.
Nel 1975 fu firmato ad Osimo un trattato che assegnava definitivamente i due territori ad Italia e Jugoslavia, passaggio che avvenne circa due anni più tardi. Il Territorio cessò quindi di esistere de iure nel 1977, ma de facto non esisteva più dal 1954.

Ordinamento dello stato
Il Territorio Libero di Trieste era uno stato controllato da Stati Uniti e Regno Unito per la Zona A e dalla Jugoslavia per la Zona B, attraverso amministrazioni civili e militari.

Popolazione
Il Territorio comprendeva nei suoi confini circa 375,000 abitanti, in maggioranza italiani, assieme ad una folta comunità slovena. Esistevano inoltre minoranze croate.

Lingua
Le lingue ufficiali del Territorio erano l'italiano, lo sloveno ed il croato, ma venivano parlati anche numerosi dialetti veneti. Erano inoltre diffusi l'inglese ed il serbo.