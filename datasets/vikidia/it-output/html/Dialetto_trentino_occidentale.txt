Il dialetto trentino occidentale è un dialetto della lingua lombarda parlato nel Trentino occidentale. Se molti anni fa l'area di lingua lombarda arrivava fino a Trento, oggi per influenza della lingua veneta i dialetti lombardi si sono limitati ad aree al confine con la Lombardia come la Valle di Ledro, la Val Rendena e la Valle del Chiese.
È spesso classificato come dialetto lombardo orientale, tuttavia ha caratteristiche che lo rendono diverso dai dialetti della Lombardia orientale, come la conservazione di molte "n" finali non usate in lombardo orientale, invece usate in quello occidentale ed alpino, o il mantenimento delle forme latine "fl-", "pl-", "gl-", che nel lombardo tipico sono diventate "fi-", "pi-", "gi-".