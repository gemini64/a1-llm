Il manganese è un metallo, ed è l'elemento chimico nella tavola periodica che ha simbolo Mn e numero atomico 25.





L'atomo di manganese ha venticinque protoni nel nucleo e venticinque elettroni al di fuori di quest'ultimo.


Origine del nome
Manganese dal latino Magnésion, “Magnesia”, città della Tessaglia presso la quale esistevano giacimenti di minerale magnetico fortemente somigliante alla pirolusite, un composto nero di manganese. Secondo altri, il nome deriverebbe direttamente dalla corruzione del latino magalaea, antico nome della pirolusite.

Struttura del manganese in 2D

Storia
Il manganese è stato usato fin dalla preistoria: pigmenti a base di diossido di manganese sono stati ritrovati in pitture rupestri di 17 000 anni fa. Gli Egizi e i Romani usavano composti di manganese nella fabbricazione del vetro, per renderlo incolore o per colorarlo di viola.
Nel XVII secolo il chimico tedesco Johann Rudolph Glauber produsse per primo il permanganato, un utile reagente chimico, sebbene alcuni pensino che sia in realtà stato scoperto da Ignatius Kaim nel 1770. Entro la metà del XVIII secolo il diossido di manganese era già usato per la fabbricazione del cloro.
Agli inizi del XIX secolo iniziarono ad essere riconosciuti i brevetti in chimica, e gli scienziati cominciarono a sperimentare l'effetto del manganese nella composizione dell'acciaio.
Nel 1816 venne rilevato che l'aggiunta di manganese al ferro rendeva quest'ultimo più duro senza diminuirne la resistenza.

Caratteristiche fisiche
Il manganese è un metallo grigio-bianco, di aspetto simile al ferro; è duro e molto fragile, si può fondere solo con difficoltà e si ossida molto facilmente.
Il manganese metallico diventa ferromagnetico solo dopo un trattamento specifico.

Caratteristiche chimiche
Gli stati di ossidazione più comuni del manganese sono +2, +3, +4, +6 e +7, sebbene sia stato osservato in tutti gli stati di ossidazione da +1 a +7. Lo ione Mn2+ compete spesso con quello Mg2+ nei sistemi biologici, e i composti del manganese in cui il manganese ha stato di ossidazione +7 sono dei potenti ossidanti.

Composti del manganese
Il diossido di manganese è usato nei tipi più vecchi di pile a secco, per decolorare il vetro contaminato da tracce di ferro o per colorarlo di viola; lo stesso composto è responsabile del colore viola dell'ametista. Lo stesso composto è usato nella fabbricazione industriale di cloro e ossigeno e per vernici.

Usi
Il manganese si usa anche per decolorare il vetro, per togliere la tinta verdastra dalle impurità di ferro: in concentrazioni molto alte dona al vetro un colore violetto. Si prescrive sotto forma di integratore in caso di asma. Si impiega spesso in associazione a rame e cobalto per contrastare l’asma allergica e sindromi vascolari.

Curiosità
Il manganese è indispensabile per un buon funzionamento dell'organismo, per l'attivazione degli enzimi indispensabli per la digestione e l'assimilazione dei nutrienti. Inoltre, svolge un ruolo fondamentale per la corretta funzionalità mentale, per la crescita ossea, per la formazione del collagene della pelle e proteggere le cellule dall'azione dei radicali liberi. Una sua carenza può provocare difficoltà nella capacità riproduttiva, ritardo nella crescita, compromissione nella formazione di ossa e cartilagini o disfunzioni metaboliche.

Fonti

Le informazioni che hai appena letto sono state ricavate dai seguenti siti:
http://www.liceorodolico.it
https://it.wikipedia.org
https://it.wiktionary.org
https://www.cure-naturali.it
https://www.lifegate.it/manganese
Inoltre le immagini che hai appena visto sono state prese dal seguente sito:
https://commons.wikimedia.org


Vedi anche

Utente:GALLIANI
Utente:GALLIANI/Sandbox
Piombo