Felice Tortorella, detto Cino, è stato un conduttore e regista televisivo italiano.

Biografia
Il suo primo programma televisivo fu "Zurlì, mago del giovedì" nel 1957, nel quale interpretava il Mago Zurlì, personaggio molto amato dai bambini. È l'ideatore e il creatore della manifestazione canora Zecchino d'Oro, che ha presentato ininterrottamente dalla sua prima edizione nel 1959 fino alla 51ª edizione nel 2008. Inoltre è stato autore e regista di alcuni programmi televisivi andati in onda sulle reti Rai tra i quali spicca "Chissà chi lo sa?", un telequiz per ragazzi delle scuole medie andato in onda dal 1961 al 1972.