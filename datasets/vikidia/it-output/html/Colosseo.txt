Il Colosseo
Il Colosseo, originariamente conosciuto come Anfiteatro Flavio o semplicemente come Amphitheatrum, è il più grande anfiteatro del mondo. (*)  È situato nel centro della città di Roma. In grado di contenere tra 50.000 e 80.000 spettatori, è il più importante anfiteatro romano, nonché il più imponente monumento della Roma antica che sia giunto fino a noi (*) . È conosciuto in tutto il mondo come simbolo della città di Roma e dell'Italia.
La sua costruzione fu iniziata dall'imperatore romano Vespasiano nel 72 d.C. e fu inaugurato da Tito nell'80.
Era usato per gli spettacoli di gladiatori e altre manifestazioni pubbliche (spettacoli di caccia, rievocazioni di battaglie famose, e drammi basati sulla mitologia classica).
L'edificio forma un'ellisse di 527 m di perimetro, con assi che misurano 187,5 e 156,5 m. L'arena all'interno misura 86 × 54 m, con una superficie di 3.357 m². L'altezza attuale raggiunge 48,5 m, ma originariamente arrivava a 52 m.
È stato inserito nella lista dei Patrimoni dell'umanità dall'UNESCO nel 1980.