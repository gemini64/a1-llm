Tsai Ing-wen (Taipei, 31 agosto 1956) è una politica taiwanese, dal 20 maggio 2016 presidente della Repubblica di Cina (Taiwan). Tsai è la prima donna a ricoprire l'incarico di capo di Stato nella RDC.

Attività politica
Tsai è stata vicepremier di Taiwan dal 25 gennaio 2006 al 21 maggio 2007, Ministro del Consiglio per gli affari continentali dal 20 maggio 2000 al 20 maggio 2004 e segretaria del Partito Progressista Democratico, partito che lotta per l'indipendenza di Taiwan dalla Cina.
Il 16 gennaio 2016 è stata eletta Presidente della RDC, prima donna a capo del Paese. È entrata in carica il 20 maggio successivo.