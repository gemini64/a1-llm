Nettie Stevens è stata una genetista e microbiologa statunitense. Lei ed Edmund Beecher Wilson (genetista) furono i primi a descrivere la base cromosomica del sesso.

Biografia
Nettie era figlia di Ephraim Stevens, (falegname) e Julia Adams Stevens.
La famiglia Stevens rimase a Boston per cinque generazioni, e tutti i suoi fratelli morirono giovani, prima che nascesse.
Dopo la morte della madre Julia, nel 1865, il padre si risposò con Ellen C. Thompson. La famiglia si trasferì da Cavendish a Westford, nel Vermont.
Nettie completò in poco tempo un corso di quattro anni presso la Westfield Normal School, fu la migliore laureata della sua classe.
Dopo aver finito i suoi studi nel 1880
alla Westford Academy, insegnò per qualche anno fisiologia e zoologia a Lebanon nel New Hampshire, e successivamente alla Howe School, un College privato di Billerica nel Massachusetts. Lavorò anche nella biblioteca di Westford.
Tra il 1895 ed il 1896 si iscrisse all'Università di Stanford, nella quale lavorava spesso con Oliver Peebles Jenkins  e Frank Mace McFarland e con cui studiò citologia e istologia. Nel 1900 proseguì il Master e la sua prima tesi pubblicata fu "Studies on Ciliate Infusoria". Prosegue gli studi presso il Bryn Mawr College, uno dei pochi istituti di ricerca che in quel periodo permettevano alle donne di studiare fino al livello di dottorato.

Attività
Nettie Stevens, presso l’Istituto Bryn Mawr College, studiando i vermi della farina (Tenebrio molitor), riuscì a stabilire che gli spermatozoi contenevano tutti e due i cromosomi che determinano il sesso, X e Y, mentre le cellule riproduttive delle femmine contenevano solo il cromosoma X. Era la prova che il sesso di un organismo è determinato dal suo patrimonio genetico. Nei primi anni del ‘900 Stevens continuò a studiare una cinquantina di insetti, compreso il moscerino della frutta (Drosophila melanogaster) e a osservare e a descrivere le differenze nei cromosomi dei gameti, correlandoli con le differenze di sesso. Pubblicò i risultati delle sue ricerche nel 1905, ma il merito delle sue scoperte non le venne riconosciuto per molti anni.
Infatti, nonostante le sue ricerche siano state le prime a essere pubblicate, il merito della scoperta delle basi genetiche della determinazione del sesso venne attribuito a Thomas Hunt Morgan, un genetista molto conosciuto al tempo, che lesse  gli studi di Stevens perché questa glieli spedì, chiedendogli un parere e ricevendone elogi e complimenti.
Morgan proseguì le ricerche della scienziata sul moscerino della frutta, approfondendo la conoscenza dei cromosomi, e in seguito vinse il premio Nobel per la Fisiologia e la Medicina (1933).
Nel frattempo, la scienziata si ammalò e morì di un cancro al seno nel 1912, a soli 51 anni. Il nome e le ricerche di Nettie Stevens vennero prima ignorate e poi velocemente dimenticate. Morgan e altri colleghi la definirono soltanto una “brava tecnica di laboratorio”.
Nel 1994 la Stevens venne inserita nella National Women's Hall of Fame.