AttenzioneAlcuni studenti del CPIA di Fermo stanno lavorando a questa voce.
Potrebbero verificarsi conflitti di edizione.
Puoi modificare, correggere o contribuire lasciando però una spiegazione nella discussione.
Questo lavoro è cominciato nell'anno scolastico 2023/2024 .
Se leggi questo avviso ad anno scolastico concluso puoi rimuoverlo.
Informazioni sull'andamento dei lavori scolastici le trovi su Categoria:Lavoro di classe in corso




Fermo per stranieri è una guida per chi deve orientarsi all'interno del comune di Fermo, realizzata dagli studenti del CPIA di Fermo.
La struttura della guida ricalca la mappa concettuale sottostante.


Uffici utili


Questura e Prefettura di Fermo
Per l'emissione/rinnovo di vari documenti, tra cui permessi di soggiorno.

Ambito Territoriale
L'Ambito Territoriale XIX cerca di promuovere la cittadinanza attiva, il benessere sociale, la tutela della salute, la solidarietà; prevenire, ridurre, rimuovere le cause di rischio, emarginazione, disagio e di discriminazione in tutte le sue forme per favorire una migliore qualità della vita; garantire su tutto il territorio un livello uniforme di servizi sociali e socio-sanitari essenziali, orientati ai bisogni dei singoli e volti ad assicurare pari opportunità e inclusione sociale.

Ufficio anagrafe assistiti
In questo ufficio è possibile scegliere/cambiare il proprio medico di base o il pediatra dei propri figli.

Ufficio immigrazione
È un ufficio delle prefetture di Ascoli Piceno/Fermo. Qui si possono prenotare appuntamenti per Questura e Prefettura ed avere consulenze per visti per richiedenti asilo e rifugiati. Prima di recarti in questo ufficio consulta il sito dell'Ufficio Immigrazione di Fermo.

Patronati
Per rinnovare il permesso di soggiorno o per richiedere la cittadinanza italiana sono presenti nel territorio di Fermo tre patronati:
Patronato CGIL - INCA
Patronato CAF - CISL
Patronato ITAL - UIL

Sportello "Informa...Famiglia"
È possibile avere un servizio psicologico gratuito, consulenze di carattere giuridico e Informazioni legate al mondo del lavoro presso lo sportello "Informa...Famiglia" che si trova presso il PAT di Porto Sant’Elpidio (Villa Murri) Piazzale Virgilio,19 ed è aperto il Venerdì dalle 15.30 alle 18.30.

Sportello socio-sanitario "Cumba"
Puoi prenotare visite specifiche e potrai usufruire degli accompagnamenti sanitari. Permette l'accesso ai servizi sanitari per persone non iscritte al Servizio Sanitario Nazionale. Si trova presso il Centro Aggregazione PASS, in via A. Moro, n.15, a Lido Tre Archi.
Orario di apertura: Martedì e Venerdì dalle 17.30 alle 19.30.

Come spostarsi


Autobus
Puoi usare il sistema urbano di trasporti (Trasfer) oppure usufruire della Steat che offre collegamenti tra Fermo, Porto San Giorgio, tutti i centri della provincia di Fermo e le città più importanti delle province limitrofe.

Navetta
Per muoversi con i mezzi pubblici a Fermo, c'è un servizio di bus navetta gratuito offerto da Trasfer.

Stazione Ferroviaria Fermo-Porto S. Giorgio
Per arrivare a Fermo con il treno si scende alla stazione di PORTO SAN GIORGIO - FERMO e da lì con l’autobus (o con il TAXI) si può raggiungere facilmente il centro di Fermo.

Attività


Campo di atletica
La struttura è in via G. Leti, 82/B ed è formata da un impianto all’aperto per l’atletica leggera, una palestra di riscaldamento, una sala pesi e una pista più piccola coperta.
Orari di apertura: Dal Lunedì al Venerdì dalle 08.00 alle 12.00 e dalle 15.00 alle 20.00. Sabato dalle 08.00 alle 12.00. Domenica chiuso.

Stadio
L'impianto, dedicato a Bruno Recchioni, può contenere quasi 9.000 spettatori e ospita le partite interne della Fermana, squadra di Serie C. Si trova lungo viale Trento al numero 55.

Ricreatorio San Carlo
Da più di un secolo è il punto di incontro dei ragazzi e dei giovani della città. E' in via don Cipriani, 2/4.

CONI Fermo
A Fermo è presente una palestra del CONI in piazzale Tupini, 3.

Casa della Musica
La Casa della Musica si trova in via Visconto d’Oleggio. E’ la sede dell’Associazione musicale Amadeus; dell’Accademia DAS di Fermo, associazione che organizza concerti, corsi di formazione con ospiti di prestigio e altre iniziative; e dell’Accademia Annio Giostra, associazione che cura la formazione musicale di adulti e bambini.

Palio di Fermo
La Cavalcata dell’Assunta è una manifestazione che si svolge ogni anno a Fermo il 15 agosto, festa dell’Assunzione di Maria.
Si inizia con Lettura del Bando della Cavalcata e del Palio, spettacoli e altri giochi medievali. C’è poi il Corteo storico della cavalcata (la sera del 14 Agosto) e il 15 agosto inizia la corsa dei cavali per assegnare il Palio (trofeo).

Strutture di accoglienza


On The Road
È una cooperativa sociale che offre servizi rivolti alle persone; realizzazione di progetti di intervento sociale a livello locale, nazionale e transnazionale; realizzazione di ricerche-azioni e sperimentazione di modelli innovativi di intervento sociale; promozione di politiche per l’intervento sociale a livello locale, nazionale e transnazionale; offerta di percorsi formativi e di assistenza tecnica rivolti a enti pubblici e non profit; sviluppo e produzione di documentazione e pubblicazioni rilevanti.

Caritas
Distribuisce abbigliamento e alimenti.
Aperto il Mercoledì dalle 8 alle 10 e il giovedì dalle 15.00 alle 17.00.

Il Ponte
Fornisce servizio docce, servizio pasti. Distribuisce anche abbigliamento e pacchi alimentari.

Sportello "Informa...famiglia"


Scuole di Italiano


CPIA di Fermo
Il CPIA è una scuola statale che permette ai cittadini stranieri di apprendere la lingua italiana. Offre corsi di Italiano di Livello A1, A2 e B1 (QCER). Sono presenti anche corsi di Primo Livello (ex Licenza Media), di Informatica ed Inglese. Per l'iscrizione è necessario il codice fiscale, un documento di Identità (o permesso di soggiorno per gli studenti non UE) ed aver compiuto 16 anni (15 per minorenni non accompagnati).
La scuola, accorpata all'ITET "G.B. Carducci-G.Galilei" dal 1° Settembre 2024, si trova in Viale Trento, 63 e per informazioni si può chiamare il numero 3387820916.

Punti di ritrovo


Piazza del Popolo
Uno dei posti più apprezzati di Fermo è Piazza del Popolo.
È una piazza antica e grande. Ci sono due palazzi antichi e importanti alle estremità: il Palazzo dei Priori e il Palazzo Apostolico. Lungo i lati ci sono portici che ospitano bar, negozi, ristoranti, pizzerie ed una tabaccheria (per biglietti dell’autobus).
La piazza è molto frequentata nelle serate estive e nei pomeriggi dei finesettimana. Ma con un po' di fortuna, si può capitare a Fermo quando c’è una festa in piazza: Carnevale, Festa di Capodanno, Palio di Fermo, Mercatino dell’Antiquariato…

Duomo di Fermo
La cattedrale di Fermo è dedicata a Maria Assunta in cielo. Gli orari di apertura variano a seconda dei mesi. Per le visite guidate alla cattedrale e all'ipogeo è necessaria la prenotazione al numero 3715756285.
Il museo Diocesano si trova nel Piazzale del Girfalco e l'ingresso si trova a fianco della facciata della cattedrale.
Degni di nota sono la Casula di Thomas Beckett, il Messale De Firmonibus e la Stauroteca dono di Pio III.

Giochi per bambini
Il Parco del Girfalco si trova in Via Giuseppe Mazzini, 26 ed è sempre aperto e gratuito. Ci sono giochi per bambini ed è un luogo di relax per gli adulti ed anziani.

Panorama
Da qui si può ammirare tutta la città e la costa Adriatica. Affacciati dalla terrazza si vede il Monte Conero a Nord e il Monte dell’Ascensione a Sud-Ovest. Nelle giornate limpide si riescono a vedere perfino le Alpi Bebie, catena montuosa croata. È piacevole godersi nelle giornate calde e serene un po' di relax all'ombra dei pini, dei cedri del Libano e delle palme.

Campiglione - zona Centro Commerciale
Il Centro Commerciale "Il Girasole" si trova in via Giacomo Filippo Maria Prosperi, 42. L'orario di apertura è dalle 9.00 - 21.00, dal Lunedì alla Domenica. All'interno ci sono molti negozi, tra cui: Oasi, Terranova, OVS, Primadonna, Camomilla, King, l’Erbolario, Bata, Casanova, Unieuro, Tezenis, Calzedonia.
Non lontano dal Centro Commerciale, ma nel territorio di Monte Urano, c'è un grande supermercato della catena Eurospin. Si trova in contrada S.Giovanni, 21. L'orario di apertura è dalle 8.00 alle 20.00.
C'è anche Cinema Multiplex (con molte sale) che si chiama Super8. Per informazioni sugli spettacoli si può chiamare il numero 0734628853

Lido di Fermo
A Nord-Est del centro storico, il territorio fermano incontra il mare. I due principali nuclei abitati sono Casabianca e Lido Tre Archi (il quartiere multietnico di Fermo). Sono presenti strutture turistiche come ristoranti, alberghi, camping e villaggi turistici.

Galleria immagini
<gallery widths="250" heights="200">
File:Duomo di Fermo1.jpg|Duomo di Fermo
File:Duomo di Fermo.jpg|Duomo di Fermo
File:Piazza del Popolo di Fermo.jpg|Piazza del Popolo
File:Palazzo Apostolico di Fermo.jpg|Palazzo Apostolico
File:Palazzo dei Priori di Fermo.jpg|Palazzo dei Priori
File:Parco del Girfalco.jpg|Parco del Girfalco
File:Parco del Girfalco giochi.jpg|Parco del Girfalco
File:Locandina CPIA Fermo.jpg|Locandina del CPIA di Fermo
</gallery>