In ambito matematico un insieme è una collezione di oggetti, detti elementi, elencati in modo che sia possibile stabilire con certezza la loro appartenenza all'insieme, in modo quindi oggettivo.
Un insieme quindi è identificato, definito, dai suoi elementi.
Quando un elemento a è un elemento dell'insieme A, si dice che a appartiene ad A, in simboli a ∈ A, quando invece un elemento b non è un elemento dell'insieme A, si dice che b non appartiene ad A, in simboli b ∉ A. Gli insiemi vengono indicati con le lettere maiuscole dell'alfabeto.

Rappresentazione
Un insieme può essere rappresentato in diversi modi.

Per elencazione, consiste nell'elencare gli elementi separati dalla virgola tra parentesi graffe. Viene usato preferenzialmente per gli insieme finiti, insiemi con gli elementi che si possono contare.

A={1,2,3,4,5,6,7,8,9}

Per caratteristica, in cui viene indicata la caratteristica che accomuna gli elementi di un insieme.

A={x|x è un numero naturale}, si legge: A è l'insieme di tutti gli x tali che x è un numero naturale.

Graficamente, tramite il diagramma di Eulero-Venn:

Insiemi rappresentati col diagramma di Eulero-Venn

Relazione tra insiemi
Due insiemi A e B si dicono:

Coincidenti, se sono lo stesso insieme. Questo si verifica se e solo se hanno gli stessi elementi.
Disgiunti, se non hanno nessun elemento in comune. Per esempio A=\{c,o,n\} e B=\{p,e,r\}.
Un insieme B è sottoinsieme di A se A contiene gli elementi di B. Secondo la definizione ogni insieme è contenuto in sé stesso. Per esprimere questo si usa la notazione B \subseteq A. Se abbiamo gli insiemi A=\{a,u,t,o\} e B=\{a,o\}, allora B \subseteq A.



Cardinalità
La cardinalità di un insieme è il numero che indica la numerosità dei suoi elementi. Un insieme si dice finito se ha un numero finito di elementi, infinito se contiene infiniti elementi.
L'insieme V=\{a,e,o,i,u\} ha cardinalità 5 e si indica con card(V)=5.
L'insieme \N dei numeri naturali N=\{1,2,3,4,...\} ha cardinalità infinita.

L'insieme vuoto
L'insieme vuoto è l'insieme che non contiene nessun elemento. Si indica con i simboli ∅ Φ o con due parentesi graffe, la prima aperta e l'altra chiusa  {}. L'insieme vuoto è sottoinsieme di qualsiasi altro insieme (incluso sé stesso).

Operazioni con gli insiemi

unione: dati due insiemi A e B la loro unione è l'insieme che contiene solo e tutti gli elementi di A e B presi una sola volta. L'unione si indica A ∪ B;
intersezione: dati un insieme A e B la loro intersezione è l'insieme che contiene tutti gli elementi appartenenti ad A e a B nello stesso tempo.
differenza simmetrica: dati due insiemi A e B la loro differenza simmetrica è l'insieme contenente gli elementi di A e non di B o gli elementi di B ma non di A.
differenza tra B e A  è l'insieme formato dai soli elementi di B che non appartengono ad A. Si indica con B \ A o con B - A. La differenza tra B e A viene anche detta insieme complementare di A in B.