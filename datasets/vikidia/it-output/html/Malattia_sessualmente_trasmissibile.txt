Le malattie trasmissibili sessualmente, o malattie veneree, sono malattie virali e batteriche ( cioè causate da batteri, virus, protozoi o parassiti) che si trasmettono attraverso rapporti sessuali non protetti o fluidi corporei come sangue o sperma.
Ci sono diversi tipi di malattie, ma le più comuni sono la gonorrea, la sifilide, la chlamydia, la scabbia, herpes genitale, candidosi e AIDS. Si può facilmente prevenire a queste malattie usando i metodi farmacologici o meccanici,
o avendo rapporti sessuali sicuri solo con un partner ben conosciuto e sano.

Gonorrea o blenorragia
È un’infezione causata da un microorganismo, lo Gonococco, che si localizza principalmente negli organi dell’apparato urinario e si manifesta con bruciori e dolori. Se viene riconosciuta, è possibile curarla, ma in caso non venga localizzata in tempo può portare ad ulteriori complicazioni, come ad esempio la sterilità.

Sifilide
È una malattia infettiva batterica che si trasmette anche attraverso la placenta, dalla madre malata al feto. Il batterio che la provoca si chiama Treponema pallido e può infettare anche il sistema nervoso.

Chlamydia
È diffusa principalmente tra i giovani, in particolare tra le femmine con meno di vent’anni.
È un’infezione dovuta ad un batterio, la Chlamydia Trachomatis, che può portare, se non curata in tempo, alla sterilità, alla distruzione delle tube nella donna e all’occlusione dei dotti deferenti nell’uomo.

Scabbia
È una malattia parassitaria dovuta ad un acaro e trasmessa attraverso il contatto tra una persona malata e una sana. I sintomi sono la comparsa di alcune vesciche o protuberanze dolorose; è possibile curarla e non causa gravi pericoli alla salute.

Herpes genitale
Questa infezione è causata da un virus, che una volta preso rimane nell’organismo per tutta la vita. Può causare vesciche o ulcere molto dolorose e non esistono terapie in grado di eliminare l’infezione.

Candidosi
È molto diffusa ed è causata da un fungo che è presente nell’apparato riproduttore femminile. I sintomi principali sono prurito e arrossamento, ed è possibile curarla.

AIDS (sindrome da immunodeficienza acquisita)
È causata dal virus HIV ( Human Immune Deficiency Virus) e provoca il deterioramento delle funzioni del sistema immunitario.
L’infezione si trasmette attraverso liquidi come sangue e sperma. La malattia può rimanere per diversi anni o essere permanente. Infetta il sistema immunitario, distruggendo gli anticorpi, e in casi più gravi può portare alla morte.
L’ AIDS rende il nostro corpo vulnerabile ad altre infezioni o tumori.
All’ inizio i sintomi non si manifestano, ma si possono facilmente individuare attraverso il test di sieropositività.