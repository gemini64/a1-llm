Raffaello Sanzio (Urbino, 28 marzo 1483 - Roma, 6 aprile 1520) è stato un pittore e architetto italiano del Rinascimento.

Opere
Nel primo periodo della sua attività realizzò alcune opere tra cui la Crocifissione Gavari che si trova alla National Gallery di Londra e la pala con l'Incoronazione della Vergine oggi alla Pinacoteca Vaticana a Roma.
Nel 1504 Raffaello realizzò uno dei suoi grandi capolavori: lo Sposalizio della Vergine che oggi si trova alla pinacoteca di Brera a Milano. L'opera si basa su un dipinto del Perugino ma in questa Raffaello mostra di aver superato lo stile del maestro.
A Roma gli viene affidato l'incarico di affrescare alcune pareti della Stanza della Segnatura in cui dipinge: la Teologia, il Peccato originale, la Giustizia, Il giudizio di Salomone, la Filosofia, la Contemplazione dell'Universo, la Poesia, Apollo e Marsia. Dopo queste opere, l'artista realizza nel 1511 altre decorazioni delle Stanze Vaticane dipingendo nella stanza detta di Eliodoro le scene della Cacciata di Eliodoro, del Miracolo della Messa di Bolsena, della liberazione di S. Pietro e quattro episodi del Vecchio Testamento. Nel 1514 dopo la morte del Bramante, che aveva già progettato San Pietro, il Papa lo nomina responsabile della cura dei lavori per la costruzione di San Pietro.  Questa sua attitudine alle opere architettoniche viene spesso posta in secondo piano ma in realtà costituisce una parte fondamentale dell'attività del genio cinquecentesco. Non solo, infatti, ha realizzato la cappella Chigi in Santa Maria del Popolo ma ha anche studiato la facciata di San Lorenzo e del palazzo Pandolfini a Firenze.  Tra gli altri quadri di soggetto religioso è necessario almeno ricordare la "Trasfigurazione", rimasta incompiuta alla sua morte e completata nella parte inferiore da Giulio Romano. La tela costituirà un modello importante per i pittori del Seicento, in particolare per Caravaggio e Rubens.

Galleria di immagini

<gallery>
File:Ritratto di agnolo doni.jpg|Rittrato di Agnolo Doni, 1505/1506
File:Belvedere madonna.jpg|Madonna del Belvedere, 1506
File:La-belle-jardiniere.jpg|Bella giardiniera, 1507
File:Vaticano 2011 (88).JPG|Scuola di Atene, 1509/1510
File:Pope Julius II.jpg|Il papa Giulio II, 1511
File:Baldassare Castiglione, by Raffaello Sanzio, from C2RMF retouched.jpg|Rittrato di Baldassare Castiglione, 1514/1515
File:V&A - Raphael, St Paul Preaching in Athens (1515).jpg|Predica di san Paolo, 1515
File:Transfiguration Raphael.jpg|La Trasfigurazione
</gallery>