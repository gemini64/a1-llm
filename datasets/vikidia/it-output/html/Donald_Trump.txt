Donald John Trump, conosciuto semplicemente come Donald Trump, è un imprenditore, personaggio televisivo e politico statunitense, 45° presidente degli Stati Uniti d'America dal 2017 al 2021 e 47º presidente dal 20 gennaio 2025. (*)

Biografia
È figlio di Fred Trump, investitore immobiliare di New York (*) . Durante la sua carriera imprenditoriale ha fatto costruire torri, grattacieli, hotel e casinò. Ha recitato piccole parti in numerosi film e serie televisive. Tra il 2004 e il 2015 ha prodotto e condotto il programma televisivo The Apprentice. Entrò in politica verso la fine degli anni 90, aderendo dapprima al Partito Democratico e poi al Partito Repubblicano.  Ha vinto le elezioni presidenziali dell'8 novembre 2016, prevalendo su Hillary Clinton (*) . Il suo insediamento alla Casa Bianca è avvenuto il 20 gennaio 2017. Alle elezioni presidenziali del 2020 viene sconfitto dal candidato democratico Joe Biden, che diventa il suo successore. Nel marzo del 2024 ha ottenuto la candidatura ufficiale del partito alla presidenza, venendo rieletto presidente il 5 novembre 2024, prevalendo sulla candidata del Partito Democratico Kamala Harris (*) . Il suo secondo insediamento è avvenuto il 20 gennaio 2025.