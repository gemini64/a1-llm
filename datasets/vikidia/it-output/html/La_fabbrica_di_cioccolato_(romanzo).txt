La fabbrica di cioccolato è un romanzo per bambini pubblicato nel 1964 da Roald Dahl.

Trama

Willy Wonka, il proprietario della più grande fabbrica di cioccolato, decide di regalare a cinque bambini una visita alla sua fabbrica. Per questo mette 5 biglietti d’oro nelle sue barrette di cioccolato che vengono puntualmente trovati da altrettanti bambini. Tra di loro c’è Charlie Bucket, un bambino molto povero che viene accompagnato all’incontro con il signor Wonka da suo nonno. Nella fabbrica Charlie segue lo stravagante proprietario comportandosi in modo corretto, a differenza degli altri bambini. Questi vengono puniti per la loro maleducazione e finiscono in guai seri.
Charlie Bucket è l’unico ad arrivare alla fine della visita e scopre che il vero premio di Willy Wonka è quello di lasciare  la fabbrica di cioccolato in eredità al vincitore. Allora Charlie, insieme a tutta la sua famiglia, si trasferisce nella fabbrica e aiuta il signor Wonka a creare nuovi cioccolatini.