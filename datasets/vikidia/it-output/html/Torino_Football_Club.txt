Il Torino Football Club, semplicemente conosciuto come Torino, è una società calcistica italiana con sede a Torino.

Storia
Il 3 dicembre 1906, il Football Club Torinese, che già assorbì l'Internazionale Torino, formò un'alleanza con un gruppo di dissidenti della Juventus, dando vita al Foot-Ball Club Torino.
Il primo incontro fu giocato pochi giorni dopo contro la Pro Vercelli e terminò 3-1 per il Torino. I primi successi giunsero negli anni 20, con la squadra sempre ai vertici del campionato italiano. Nel 1928 arrivò il primo scudetto, seguito da un lieve declino, nel quale la squadra dovette accontentarsi di piazzamenti a centro classifica. La rinascita arrivò nel campionato 1935-36, con la vittoria della prima Coppa Italia. Erano state gettate le basi di quella che sarebbe stata una squadra leggendaria: il Grande Torino; a partire dalla stagione 1942-1943 il Torino vinse 5 scudetti consecutivi ed una Coppa Italia, diventando la squadra più forte in Italia battendo ogni record dell'epoca, arrivando addirittura ad avere 10 giocatori su 11 contemporaneamente in Nazionale. La formazione tipo del Grande Torino era: Bacigalupo; Ballarin, Maroso; Grezar, Rigamonti, Castigliano; Menti, Loik, Gabetto, Mazzola, Ossola. Il ciclo di vittorie viene bruscamente interrotto il 4 maggio del 1949, quando l'aereo che trasportava l'intera squadra, di ritorno da una amichevole con il Benfica giocata a Lisbona, a causa di una fitta nebbia e di un guasto, cadde sul colle di Superga a Torino. In quell'incidente, chiamato Tragedia di Superga perì l'intera squadra. Iniziarono così anni difficili, il lento declino portò alla prima retrocessione in Serie B nel 1958-59. La squadra tornò dopo un solo anno in Serie A e gradualmente riprese le posizioni alte della classifica, vincendo 2 Coppe Italia nel 1968 e nel 1971.
Nella stagione 1975-76, al termine di una rimonta entusiasmante ai danni della Juventus il Torino conquistò il suo settimo scudetto. Il titolo arrivò 27 anni dopo Superga. Dopo il secondo posto del 1977-78 arrivarono anni di piazzamenti a centro e bassa classifica, bisognerà attendere la stagione 1984-85 per vedere i granata ai vertici con il secondo posto ottenuto. Al termine del campionato 1988-89 il Torino retrocesse per la seconda volta nella sua storia in Serie B. Anche questa volta la risalita avviene dopo una sola stagione, e la squadra ritorna a conquistare piazzamenti di prestigio, qualificandosi in varie occasioni alle competizioni europee. Nel 1992-93 arriva la quinta Coppa Italia conquistata in finale contro la Roma. Nel 1995 arriva però una nuova retrocessione, seguita da problemi societari e cambi di presidenti, che videro la squadra comparire solo 6 volte in serie A dal 1997 al 2012. Dopo il ritorno nella massima serie nel 2012-13 la squadra ha ottenuto una salvezza e una qualificazione alla UEFA Europa League.

Curiosità

Il Torino fu la prima squadra nella storia del Campionato Italiano ad adottare uno sponsor sulle proprie maglie. Nella stagione 1958-59 comparve infatti sulle maglie granata una vistosa lettera "T" bianca a rappresentare una fabbrica di cioccolato torinese: la Talmone. Solo per quel campionato la squadra si chiamò infatti Talmone Torino.
Il Torino fu la prima squadra nella storia del Campionato Italiano a centrare l'accoppiata Scudetto-Coppa Italia nella stagione 1942-43.



Presidenti



Allenatori



Palmarès

Competizioni internazionali

Coppa Mitropa: 1
1991



Competizioni nazionali

Campionato italiano Serie A: 7
1927-1928, 1942-1943, 1945-1946, 1946-1947, 1947-1948, 1948-1949, 1975-1976



Campionato italiano Serie B: 3
1959-1960, 1989-1990, 2000-2001



Coppa Italia: 5
1935-1936, 1942-1943, 1967-1968, 1970-1971, 1992-1993



Galleria
<gallery>
File:Grande Torino 1948 49.jpg|Il Grande Torino
File:Junior in azione.jpg|Júnior, forte giocatore brasiliano del Torino anni '90
</gallery>