Alan Sidney Patrick Rickman, conosciuto semplicemente come Alan Rickman, è stato un attore e regista britannico.

Biografia

La sua carriera comincia in televisione, dove recita come attore dal 1978. Esordisce nel cinema nel 1988, nel film Trappola di cristallo. È famoso per la sua interpretazione di Severus Piton in tutti gli 8 film della saga di Harry Potter. È stato vincitore di un Golden Globe e di un Emmy Awards nel 1997, come miglior attore in un film per la televisione, per Rasputin - Il demone nero. Fu anche regista di due film: L'ospite d'inverno del 1997 e Le regole del caos nel 2014.