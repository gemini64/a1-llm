Pyongyang (in coreano 평양 e 平壤) è la capitale e maggiore città della Corea del Nord.

Geografia

Territorio
Pyongyang è posta nella parte nord-ovest della Repubblica Popolare Democratica di Corea. Il Taedong attraversa la città e sfocia nella Baia di Corea.

Clima
Il clima è continentale umido, determinato dai venti secchi e freddi provenienti dalla Siberia. Le temperature solitamente non superano gli 0 °C da dicembre a febbraio. L'inverno è generalmente più secco dell'estate, e ci sono frequenti nevicate durante tutta la stagione.

Storia
L'importanza della città è cresciuta dopo il 1945, quando terminò l'occupazione giapponese e la città venne occupata dalle forze sovietiche. Diventò così nel 1948 la capitale provvisoria della Repubblica Popolare Democratica di Corea (il governo progettava di riconquistare la capitale ufficiale, Seul). Fu gravemente danneggiata durante la Guerra di Corea, sia a causa dell'occupazione delle forze della Corea del Sud, sia per il pesante bombardamento del 1952. Venne ricostruita a fine guerra grazie soprattutto agli aiuti sovietici (ancora oggi molti edifici mostrano influenze dell'architettura stalinista).

Gemellaggi
Pyongyang è gemellata con le seguenti città:

Baghdad;
Bandar Seri Begawan;
Georgetown;
Kathmandu;
Kuala Lumpur;
Mosca;
Singapore;
Tientsin.



Galleria di immagini
<gallery>
File:Pyongyang Juche tower.JPG|La Torre Juche a Pyongyang
File:Monument WPK edit3.jpg|Monumento al Partito del Lavoro di Corea
File:Kumsusan Memorial Palace, Pyongyang.jpg|Il mausoleo di Kim Il-sung
File:Dprk pyongyang triumph gate 05.jpg|L'arco di trionfo di Pyongyang
File:Dprk pyongyang tv tower 05.jpg|La Pyongyang Tv Tower
File:May-day Stadium at night.jpg|Il Rungrado May Day Stadium, lo stadio più grande del mondo
</gallery>