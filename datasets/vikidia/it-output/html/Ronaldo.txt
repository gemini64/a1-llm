Luis Nazario de Lima, detto Ronaldo, è un ex calciatore brasiliano di ruolo attaccante, due volte campione del mondo con la nazionale brasiliana e premiato due volte con il Pallone d'oro (1997-2002).

Carriera

Club

Inizia la carriera nel Cruzeiro nel 1993, dove vince una Coppa del Brasile ed un campionato Mineiro, trasferendosi nei Paesi Bassi nel 1994 nelle file del PSV Eindhoven, vincendo una Coppa d'Olanda. Nel 1996 passa al Barcellona nel campionato spagnolo, dove vince una Coppa del Re, una Coppa delle Coppe UEFA ed una Supercoppa di Spagna. Nel 1997 si traserisce in Italia nelle file dell'Inter, dove vince una Coppa UEFA nella stagione 97-98. Torna in Spagna nel 2002 nelle file del Real Madrid, squadra con cui giocherà per 5 stagioni vincendo un campionato spagnolo, una Supercoppa di Spagna ed una Coppa Intercontinentale. Nel 2007 torna in Italia vestendo la maglia del Milan per una stagione, prima di fare ritorno in Brasile al Corinthians, dove vince una Coppa del Brasile ed un campionato Paulista.

Nazionale

Conta 98 presenze e 62 reti con la nazionale brasiliana. Per due volte è campione del mondo, vincendo l'edizione del 1994 giocata negli Stati Uniti e l'edizione del 2002 giocata in Corea del Sud e Giappone, della quale fu anche capocannoniere. È stato anche campione sudamericano per due volte, vincendo la Copa América nel 1997 e nel 1999. Nel 1997 vince la Confederations Cup.

Statistiche

Presenze e reti





Capocannonieri del Campionato mondiale di calcio