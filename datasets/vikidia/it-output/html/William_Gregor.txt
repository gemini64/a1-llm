William Gregor (Trewarthenick, 25 dicembre 1761 – 11 luglio 1817) è stato un presbitero e mineralogista britannico.

Vita
Studiò alla Bristol Grammar School, che lo introdusse alla chimica, poi frequentò il college St John's di Cambridge.
Nel 1787 divenne vicario a Dipford (Devon) con l'ordine della chiesa anglicana. Tre anni dopo sposò Charlotte Anne Gwatkin, con la quale ebbe una figlia, Charlotte-Ann. Nel 1793 la famiglia si trasferì in Cornovaglia, dove morì di tubercolosi nel 1817.

Ricerche
Nonostante i doveri parrocchiali, fece una serie di analisi molto accurate su alcuni minerali.
Il risultato più importante arrivò con l'analisi di un campione di ilmenite, da cui isolò l'ossido di un metallo sconosciuto che chiamò menacanite.  Nel 1795 Martin Heinrich Klaproth riscoprì lo stesso metallo e lo chiamò titanio. Klaproth ammise che Gregor avesse scoperto per primo il nuovo metallo, che mantenne però il nome scelto da Klaproth.