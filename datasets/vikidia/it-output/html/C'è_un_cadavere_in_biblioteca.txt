C'è un cadavere in biblioteca è un romanzo giallo pubblicato da Agatha Christie nel 1942.

Trama

Una mattina d'inverno, nel paesino di St. Mary Mead, una cameriera che lavora nella casa del colonnello Bantry fa una scoperta terribile: nella biblioteca dell'abitazione c'è il cadavere di una ragazza. La polizia indaga, ma la signora Bantry chiede l'aiuto della sua amica, miss Marple. Mentre la polizia accusa una dopo l'altra diverse persone, si scopre un altro omicidio: un'altra ragazza viene trovata morta in un'auto. La donna è stata resa praticamente irriconoscibile dal fuoco e solo grazie alcuni oggetti personali si scopre la sua identità. A miss Marple è chiaro che i due omicidi sono collegati e, analizzando alcuni particolari come i denti e le unghie delle vittime, scopre che la polizia ha scambiato l'identità delle due: gli assassini volevano confondere gli investigatori, ma non sono sfuggiti all'attenta miss Marple. I delitti avevano un movente economico (un'eredità) e miss Marple, che sospetta la cugina di una delle vittime e il suo amante, con l'aiuto della polizia tende loro una trappola e li fa arrestare.