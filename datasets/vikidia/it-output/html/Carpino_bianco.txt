Carpino Bianco
Foglia Carpino Bianco
Il carpino bianco è un albero della famiglia Betulaceae.

Descrizione

Portamento
Il carpino bianco è un albero di media grandezza, con portamento dritto (*) .

Altezza
L’altezza di questo albero va dai 15 ai 20 metri.

Tronco
Il tronco del carpino si presenta solitamente dritto.

Chioma
La sua chioma è allungata.

Legno
Il legno è duro, pesante e compatto. Inoltre è di difficile lavorabilità, e ha una buona resistenza agli urti.

Foglie
Le foglie sono ovali, appuntite con il margine doppiamente seghettato.

Fiori
I fiori femminili e quelli maschili crescono separati, ma sulla stessa pianta: quelli maschili sono amenti allungati e penduli, di colore giallastro, quelli femminili sono dapprima eretti, poi si allungano a diventare penduli, di colore bianco panna.

Classificazione


Nome scientifico
Carpinus Betulus

Famiglia
Betulaceae

Ambiente

Dove vive
In Italia si trova solitamente nell'orizzonte montano fino a 900-1000 m, insieme alle querce caducifoglie e al faggio. In pianura si trova insieme alla Farnia a costituire le foreste planiziali. È presente anche nelle zone più fredde e umide della Pianura padana. Non è presente nelle isole.

Terreno
Non ha particolari esigenze, ma nei suoli pesanti e torbosi la crescita viene rallentata; predilige terreni profondi e leggeri, ricchi di sostanza organica, possibilmente umidi.

Usi
Questo albero è utilizzato per formare siepi, per produrre legna da ardere, per alberature cittadine e come albero ornamentale in parchi e giardini.