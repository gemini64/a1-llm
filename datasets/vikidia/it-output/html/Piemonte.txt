Il Piemonte è una regione italiana situata a nord-ovest. Il suo capoluogo è Torino, e ci sono altre 7 province cioè Asti, Alessandria, Biella, Cuneo, Novara, Verbano-cusio-ossola e infine Vercelli.  Inoltre, è la seconda regione italiana per estensione. Il presidente della regione è Alberto Cirio.

Geografia
Nel territorio piemontese è presente sia pianura (26%), collina (30%) e montagna (43%). Il territorio montuoso è una piccola striscia di terra che si estende da nord-ovest, fino ad arrivare a sud-ovest. Inoltre, con il lago Maggiore, che è uno dei più grandi d'Italia, e i numerosi fiumi, la regione è ricca di acqua.

Confini
Il Piemonte confina con Lombardia ed Emilia-Romagna ad est, con la Liguria a sud, con Alvernia-Rodano-Alpi (FR), Provenza-Alpi-Costa Azzurra (FR) e Valle d'Aosta a ovest e con quest'ultima, Canton Ticino (CH) e Canton Vallese (CH) a nord.

Montagne
La maggior parte del territorio piemontese è montuoso, il territorio pianeggiante è di piccola quantità.
I monti più alti sono il Monte Rosa (4634 m) che è il massiccio più esteso delle Alpi, il Monviso (3841 m) cioè la vetta più alta delle Alpi Cozie e il Gran Paradiso (4061 m) a confine con la Valle d'Aosta, e anche il primo parco parco nazionale d' Italia . Le colline occupano la parte sud e le più famose sono le Langhe e il Monferrato.

Laghi
In Piemonte ci sono due laghi: il lago Maggiore e il lago d'Orta, che si trovano al confine con la Lombardia.

Fiumi
Dalle Alpi e dagli Appennini scendono numerosi fiumi che si dirigono tutti verso la pianura. Il fiume più importante è il Po che nasce dal Monviso. Altri fiumi presenti in regione sono il Ticino, il Tanaro, la Bormida, la Dora Riparia, la Dora Baltea, il Sesia e lo Scrivia.

Clima
Il Piemonte ha un alpino nella zona montuosa, e semicontinentale nelle parti più collinari. In bassa quota gli inverni sono relativamente freddi, poco piovosi e spesso soleggiati. Le estati invece sono calde ed afose con locali possibilità di forti temporali.

Province
Le province piemontesi sono:

provincia di Alessandria;
provincia di Asti;
provincia di Biella;
provincia di Cuneo;
provincia di Novara;
città metropolitana di Torino;
provincia del Verbano-Cusio-Ossola;
provincia di Vercelli.



Cucina
Il Piemonte ha più di 341 prodotti tipici piemontesi.

Dolci
Tra questi abbiamo il gianduiotto, simbolo culinario del carnevale piemontese, che secondo la leggenda sarebbe stato preparato e inventato dalla maschera piemontese Gianduia con ingredienti semplici, cioè cacao, zucchero e la nocciola.
Poi abbiamo anche il Bacio di dama composto da farina, nocciole, zucchero, cioccolato fondente e burro, tipica del Tortonese.
Una delle più grandi industrie dolciarie d' Italia e d' Europa, la Ferrero, è nata proprio in piemonte nel 1946 ad Alba (provincia di Cuneo).

Formaggi
I migliori formaggi piemontesi DOP sono Bra DOP, Castelmagno DOP, Murazzano DOP, Ossolano DOP, Raschera DOP, Robiola di Roccaverano DOP, Toma piemontese DOP, Crudo di Cuneo DOP, Riso di Baraggia biellese e vercellese DOP, Tinca gobba dorata del Pianalto di Poirino DOP

Vini
Grazie alle colline su cui si coltivano viti e ulivi, c'è una grande tipicità di vino: a partire dallo spumante Metodo Classico, nato a Canelli, “casa” dell’Alta Langa Docg e delle famose Cattedrali Sotterranee. Gli altri pilastri del vino piemontese sono il Barolo, il Nebbiolo, la Barbera, e il Dolcetto.

Attività
Il piemonte è il centro di importanti vie di comunicazione, e ciò favorisce lo sviluppo di molte attività: da agricoltura e allevamento a settori tessili, automobilistici e turismo.

Agricoltura e Allevamento
L' agricoltura piemontese è molto sviluppata e modernizzata.
In collina si coltivano principalmente viti, ulivi e alberi da frutto; mentre nelle altre zone si coltivano cereali, orzo, ortaggi e soprattutto riso coltivato più a nord, nelle zone di Novara e Verbano-cusio-ossola.
L'allevamento di bovini è sviluppato grazie ai pascoli in montagna e collina.

Settore automobilistico e terziario
L'economia del settore automobilistico è caratterizzato dalla Fiat, famosa azienda per la produzione di veicoli come camion e auto. Inoltre alla Fiat sono legate molte piccole aziende secondarie specializzate in ricambi.
La maggior parte dei lavoratori piemontesi lavora nel settore terziario, cioè trasporti e vie di comunicazione e servizi per i cittadini.

Vie di comunicazione e Trasporti
Il piemonte è una regione molto industrializzata e moderna che collega l'Italia con l'Europa occidentale, infatti ci sono molte vie di comunicazione autostradali, aereoportuali e ferroviarie.

Autostrade
Le maggiori autostrade piemontesi sono l'Autostrada A4 (Torino - Milano - Venezia - Trieste); il Raccordo Ivrea-Santhià (Ivrea - Santhià); l'Autostrada A5 (Torino - Aosta - Traforo del Monte Bianco); l'Autostrada A6 (Torino - Savona).

Ferrovie
Le ferrovie più importanti della regione sono la Ferrovia Torino-Milano (alta velocità), Passante Ferroviario di Torino: linea elettrificata a doppio binario, ferrovia del Frejus.

Aeroporti
In piemonte c'è un totale di 11 aeroporti

Aeroporto di Alessandria
Aeroporto di Casale Monferrato
Aeroporto di Novi Ligure
Aeroporto di Torino-Aeritalia
Aeroporto di Torino-Caselle
Aeroporto di Torino-Mirafiori (anche militare)
Aeroporto di Venaria Reale (militare)
Aeroporto di Biella-Cerrione
Aeroporto di Cameri (militare)
Aeroporto di Cuneo-Levaldigi
Aeroporto di Vercelli



Cultura


Siti UNESCO
Il Piemonte ha 5 siti Patrimoni UNESCO:

Residenze Sabaude (1997)
I Sacri Monti del Piemonte e della Lombardia (2003)
I Siti palafitticoli preistorici dell’arco alpino (2011)
I Paesaggi Vitivinicoli del Piemonte: Langhe-Roero e Monferrato (2014)
Ivrea Città Industriale del XX Secolo (2018)



Lingue e dialetti
In Piemonte si parla italiano.
Il dialetto più parlato è il piemontese, a sud a confine con la Liguria si parla il ligure, nelle zone del Monte Rosa il walser, a confine con la Francia , si parla principalmente l'occitano, e anche il Francoprovenzale, nella zona di Alessandria anche l'Emiliano, nella zona di Verbano-Cusio-Ossola e Novara si parla anche il Lombardo.

Sport
Nel 2006 a Torino si sono svolte le olimpiadi Invernali (Torino 2006), e nello stesso anno e nella stessa città, si sono tenuti anche i Giochi paralimpici invernali.

Calcio
In Piemonte, nel capoluogo di Torino, sono nate 2 società calcistiche molto importanti: il Torino Football Club e la Juventus, e anche altre minori come il Novara Calcio, l'Alessandria Calcio 1912, il Casale FBC, la Pro Vercelli 1892 e il Calcio Cuneo 1905.

Pallavolo
Le società piemontese di pallavolo più rilevanti sono la squadra di Cuneo Piemonte Volley (maschile) e di Novara AGIL Volley (femminile).

Pallacanestro
Le società più importanti sono principalmente il Auxilium Pallacanestro Torino, la Pallacanestro Biella e la Junior Libertas Pallacanestro di Casale Monferrato.