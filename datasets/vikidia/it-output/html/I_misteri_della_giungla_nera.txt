I misteri della giungla nera è un romanzo di avventura del 1887 dello scrittore italiano Emilio Salgari, che fa parte del cosiddetto ciclo indo-malese..

Trama

Nel fitto della giungla presso la foce del grande Gange, Tremal-Naik, un giovane cacciatore di serpenti, lotta contro i Thug, una setta sanguinaria che ha ucciso uno dei suoi servi. Aiutato dai fidati Aghur e Kammamuri, scopre il nascondiglio degli assassini, ma qui incontra Ada, una ragazza di origine inglese prigioniera dei Thug. Il cacciatore se ne innamora, ma deve scappare per non farsi catturare.
Il malvagio Suyodhana, il capo dei crudeli strangolatori, riesce a farlo ferire a morte dai suoi uomini, ma Tremal-Naik, una volta guarito, si mette alla ricerca di Ada e riesce a salvarla. La fuga, tuttavia, si conclude presto perché il gruppo viene ricatturato. Suyhodana, allora, offre la possibilità a Tremal-Naik di andarsene con la ragazza se riuscirà ad ammazzare il capitano inglese Harry Macpherson.
Quando il cacciatore di serpenti scopre che l’ufficiale britannico è, in realtà, il padre di Ada, si allea con lui e riesce a distruggere il tempio dei Thug e a liberare la ragazza. Il crudele Suyhodana, però, riesce a fuggire.