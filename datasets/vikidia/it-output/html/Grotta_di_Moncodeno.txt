La Grotta del Mocodeno (nota anche come La Ghiacciaia o La Ghiacciaia del Moncodeno) è una grotta che si trova sul Lago di Como esattamente sopra Lierna, nel territorio del comune di Esino Lario in provincia di Lecco, poco distante dalla Porta di Prada, nelle vicinanze del Rifugio Bogani ed è raggiungibile dall'Alpe Cainallo.
La grotta fu a lungo visitata e studiata da Leonardo da Vinci, durante i suoi soggiorni a Lierna, che descrisse la famosa ghiacciaia di Moncòdeno (Codice Atlantico, F 573 b). La Grotta non ancora del tutto esplorata, è una delle 1200 grotte della zona, molte ancora inesplorate e piene di segreti e misteri. Sulla base degli studi di Leonardo da Vinci, la Grotta del Moncodeno fu successivamente fu studiata anche da Niccolò Stenone e da Antonio Stoppani.

Storia
La grotta fu a lungo usata per la produzione di ghiaccio, trasportato con i muli verso Milano, inizialmente per fornire le famiglie Reali d'Italia e ai nobili di Milano, come se fosse una cava ma ghiaccio, con particolari caratteristiche essendo estratto dalle stalagmiti.
Nel 1967 vengono creati il sentiero del Moncodeno, interno alla grotta, e la scalinata in ferro di 15 metri per giungere alla base della grotta.
Ci sono dei progetti per attrezzare turisticamente la grotta del Moncodeno e renderla un orrido illuminato e con passerelle, allargandone gli spazi.

Descrizione
La ghiacciaia è completamente naturale, e ha attirato per secoli scienziati ed esploratori. La Grotta del Moncodeno fa parte di un antico ramo delle Alpi Orobie. La grotta del Mocodeno è ancora avvolta nel mistero e le sue acque sfogano nel Fiumelatte, al confine di Lierna, su cui si narrano numerose leggende.
Lo scioglimento dei ghiacci sta aprendo nuovi passaggi che portano a sale inesplorate, tutte ancora da scoprire tra mille misteri della zona.