Steven Spielberg (Cincinnati, 18 dicembre 1946) il cui nome completo è Steven Allan Spielberg, è un regista statunitense. Ha diretto molti film di successo.

Biografia
Nasce il 18 dicembre 1946 a Cincinnati (USA). Già all'età di 7 anni dirige dei film, girati con una 8 mm, utilizzando come attori amici e compagni di scuola. Nel 1957 a 11 anni dirige il suo primo cortometraggio: The Last Train Wreck, dove due treni giocattoli, si scontrano, l'anno dopo gira The Last Gun un cortometraggio western, in cui fa anche l'attore.
Si diploma all'Arcadia High School di Phoenix e decide di frequentare l'University of Southern California, dove però non riesce a superare l'esame di ammissione. Decide così di studiare lingua e letteratura inglese all'Università statale della California. Nel 1968 ha la sua grande opportunità, dirige un cortometraggio di 26 minuti destinato a essere proiettato nei cinema: Amblin Il film racconta la storia d'amore di 2 adolescenti e del loro viaggio dal deserto del Sud California fino al mare. Con questo film, Spielberg vince l'Atlanta Film Festival, ottenendo così un contratto di sette anni con la Universal Pictures, per la quale girerà numerosi programmi televisivi, fra i quali dirige il primo episodio della serie televisiva Colombo
Sempre nel 1968 abbandona l'università per fare il regista a tempo pieno, tre anni dopo nel 1971, dirige il suo secondo lungometraggio Duel girato in solo 13 giorni.
È amico e collega di George Lucas.

Il successo
Il grande successo arriva con il film Lo squalo. Il film, uscito nelle sale il 1975, vince tre Premi Oscar. Nel 1976 decide di rifiutare l'offerta di dirigere il film Superman per realizzare un suo antico progetto, il lungometraggio di fantascienza Incontri ravvicinati del terzo tipo, film grazie al quale riceve la prima candidatura per l'Oscar al miglior regista.
Negli anni successivi dirige molti film di successo, come I predatori dell'arca perduta (1981) o E.T. l'extra-terrestre (1982). A film di avventura e fantascienza alterna film drammatici come Il colore viola, L'impero del sole o Schindler's List, film grazie al quale vince il suo primo premio Oscar al miglior regista.
Nel 1993 dirige Jurassic Park, campione d'incassi, ha uno uso intensivo di effetti speciali generati al computer. L'anno successivo fonda la società DreamWorks, società nota anche per la produzione di film d'animazione come Z la formica nel 1998 o Shrek nel 2001. Nel 1998 dirige Salvate il soldato Ryan. film che parla dello sbarco in Normandia. Per questo film riceve il suo secondo Oscar al miglior regista.

Filmografia

Lungometraggi

Duel (1971)
Sugarland Express (1974)
Lo squalo (1975)
Incontri ravvicinati del terzo tipo (1977)
1941 - Allarme a Hollywood (1979)
I predatori dell'arca perduta (1981)
E.T. l'extra-terrestre (1982)
Indiana Jones e il tempio maledetto (1984)
Il colore viola (1985)
L'impero del sole (1987)
Indiana Jones e l'ultima crociata (1989)
Always - Per sempre (1989)
Hook - Capitan Uncino (1991)
Jurassic Park (1993)
Schindler's List (1993)
Il mondo perduto - Jurassic Park (1997)
Amistad (1997)
Salvate il soldato Ryan (1998)
A.I. - Intelligenza artificiale (2001)
Minority Report (2002)
Prova a prendermi (2002)
The Terminal (2004)
La guerra dei mondi (2005)
Munich (2005)
Indiana Jones e il regno del teschio di cristallo (2008)
Le avventure di Tintin - Il segreto dell'Unicorno (2011)
War Horse (2011)
Lincoln (2012)