Ennio Morricone è stato un compositore, musicista e direttore d'orchestra italiano.

Biografia

Ebbe fama mondiale come compositore di musiche prodotte come colonna sonora per il genere cinematografico del western all'italiana, che lo portarono a collaborare con registi come Sergio Leone e Sergio Corbucci. Ha scritto le musiche per più di 500 film e serie TV, oltre che opere di musica contemporanea. È uno dei più versatili e influenti compositori di colonne sonore di tutti i tempi. Le sue musiche sono state usate in più di 60 film vincitori di premi. Nel 2007 ha ricevuto il premio Oscar onorario alla carriera.