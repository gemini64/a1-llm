Anders Gustav Ekeberg si laureò nel 1788 in chimica all'Università di Uppsala; in seguito lavorò in Germania come apprendista per alcuni chimici, per poi tornare a Uppsala come insegnate della sua stessa Università nel 1794. A seguito di un'esplosione, nel 1801, perse un occhio. Fu l'insegnate di Jöns Jacob Berzelius, che definì come la sua più importante scoperta.
Amava molto l'arte, fu infatti anche un poeta e pittore dilettante.

Lavoro
Nel 1802 scoprì il tantalio in un campione di roccia proveniente dalla località finlandese di Kimito. La scoperta tuttavia venne contestata da Wollaston il quale affermò che il tantalio, l'elemento chimico scoperto da Ekeberg, non fosse altro che il columbio, l'elemento scoperto nel 1801 da Charles Hatchett. Nel 1846 il chimico tedesco Heinrich Rose scoprì un nuovo elemento che battezzò niobio, e che fu successivamente identificato con l'elemento scoperto decenni prima da Hatchett, dimostrando nel contempo che fosse differente dal tantalio di Ekeberg.