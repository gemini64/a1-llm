La Basilica Cattedrale, chiamata dai cittadini Vadesi "Il Duomo", sorge su un' antica Pieve che venne poi ampliata nel Settecento per volere del vescovo locale Mons Castelli, poiché ritenuta troppo modesta dal momento che era stata consacrata Cattedrale (luogo dove era la cattedra del vescovo che qui risiedeva) nel 1636 da Papa Urbano VIII.
Dopo vari restauri, domina la Piazza Pio XII, in onore del Papa Eugenio Pacelli di origine Vadese che nel 1947 la elevò a Basilica Minore in ricordo dell'incoronazione della Madonna del Pianto, da lui stesso eseguita. La Basilica è dedicata a S. Michele Arcangelo, scelto a protettore della cittadina dopo la distruzione dell'antica Tifernum Mataurense ad opera dei Goti.
Sulla facciata presenta lo stemma di Papa Clemente XIV, "Vadese", pontefice dal 1769 al 1774. La pala d'Altare è di Francesco Mancini, ma sono presenti altri importanti dipinti di Gian Giacomo Pandolfi e di altri artigiani locali di pregio.