Rappresentazione dell'atomo di neon: attorno al nucleo ruotano 10 elettroni.
Il Neon è un elemento chimico avente numero atomico pari a 10 e peso atomico di circa 20,18 uma. Il simbolo del Neon è Ne.

Origini del nome
Il nome "neon" deriva dal greco "neos" e significa nuovo. Questo elemento è impiegato principalmente per le lampade o le scritte proprio definite "al neon"

Dove si trova in natura
È il più abbondante dei gas nobili contenuto nell'atmosfera dopo l'argon ed è inoltre presente anche in oceani nell'aria, nei gas vulcanici, nel sole e altre stelle e rocce, come il granito.

Caratteristiche fisiche
Il neon è un gas monoatomico incolore, con emissione di luce rossa dentro un tubo a scarica. È inodore e quasi inerte. È il secondo per leggerezza nei gas nobili e possiede una capacità di refrigerazione molto superiore rispetto all'elio.

Caratteristiche chimiche
È pochissimo solubile in acqua e non dà origine a composti chimici veri e propri, a causa della sua elevata stabilità. Nel neon gassoso a bassa temperatura, però, il 2% degli atomi è associato in molecole bioatomiche.
Il neon è il meno reattivo di tutti gli elementi.

Storia
L'esistenza del neon era stata prevista nel 1896 da Ramsay. Venne scoperto successivamente dallo stesso Ramsey e da Travers come impurezza nell'argon ottenuto per distillazione frazionata dell'aria liquida. L'ingegnere chimico Georges Claude espose al pubblico la prima lampada al neon nel 1910, a Parigi.

Usi
È importante per la composizione della miscela con l'ossigeno come gas diluente nelle atmosfere artificiali delle cabine spaziali. Ha la caratteristica di diventare incandescente se viene attraversato da corrente. È principalmente utilizzato per il riempimento di lampade, caratterizzate da una luce "a neon", quindi con una emissione rosso-arancione.

Sicurezza
Come gli altri gas nobili, può diventare asfissiante ad elevate concentrazioni. 

Fonti

Neon (Wikipedia)
Neon (Chimica online)



Vedi anche

Tavola periodica